[
	{
		"Chapter":"詩經|國風|周南|關雎",
		"Traditional":[
			"關關雎鳩、在河之洲。窈窕淑女、君子好逑。",
			"參差荇菜、左右流之。窈窕淑女、寤寐求之。求之不得、寤寐思服。悠哉悠哉、輾轉反側。",
			"參差荇菜、左右采之。窈窕淑女、琴瑟友之。參差荇菜、左右芼之。窈窕淑女、鍾鼓樂之。"
		],
		"Simplified":[
			"关关雎鸠、在河之洲。窈窕淑女、君子好逑。",
			"参差荇菜、左右流之。窈窕淑女、寤寐求之。求之不得、寤寐思服。悠哉悠哉、辗转反侧。",
			"参差荇菜、左右采之。窈窕淑女、琴瑟友之。参差荇菜、左右芼之。窈窕淑女、锺鼓乐之。"
		]
	},
	{
		"Chapter":"詩經|國風|周南|葛覃",
		"Traditional":[
			"葛之覃兮、施于中谷。維葉萋萋、黃鳥于飛。集于灌木、其鳴喈喈。",
			"葛之覃兮、施于中谷。維葉莫莫、是刈是濩。為絺為綌、服之無斁。",
			"言告師氏、言告言歸。薄污我私、薄澣我衣。害澣害否、歸寧父母 。"
		],
		"Simplified":[
			"葛之覃兮、施于中谷。维叶萋萋、黄鸟于飞。集于灌木、其鸣喈喈。",
			"葛之覃兮、施于中谷。维叶莫莫、是刈是濩。为絺为綌、服之无斁。",
			"言告师氏、言告言归。薄污我私、薄浣我衣。害浣害否、归宁父母 。"
		]
	},
	{
		"Chapter":"詩經|國風|周南|卷耳",
		"Traditional":[
			"采采卷耳、不盈頃筐。嗟我懷人、寘彼周行。",
			"陟彼崔嵬、我馬虺隤。我姑酌彼金罍、維以不永懷。",
			"陟彼高岡、我馬玄黃。我姑酌彼兕觥、維以不永傷。",
			"陟彼砠矣、我馬瘏矣、我僕痡矣、云何吁矣。"
		],
		"Simplified":[
			"采采卷耳、不盈顷筐。嗟我怀人、置彼周行。",
			"陟彼崔嵬、我马虺隤。我姑酌彼金罍、维以不永怀。",
			"陟彼高冈、我马玄黄。我姑酌彼兕觥、维以不永伤。",
			"陟彼砠矣、我马瘏矣、我仆痡矣、云何吁矣。"
		]
	},
	{
		"Chapter":"詩經|國風|周南|樛木",
		"Traditional":[
			"南有樛木、葛藟纍之。樂只君子、福履綏之。",
			"南有樛木、葛藟荒之。樂只君子、福履將之。",
			"南有樛木、葛藟縈之。樂只君子、福履成之。"
		],
		"Simplified":[
			"南有樛木、葛藟累之。乐只君子、福履绥之。",
			"南有樛木、葛藟荒之。乐只君子、福履将之。",
			"南有樛木、葛藟萦之。乐只君子、福履成之。"
		]
	},
	{
		"Chapter":"詩經|國風|周南|螽斯",
		"Traditional":[
			"螽斯羽、詵詵兮。宜爾子孫、振振兮。",
			"螽斯羽、薨薨兮。宜爾子孫、繩繩兮。",
			"螽斯羽、揖揖兮。宜爾子孫、蟄蟄兮。"
		],
		"Simplified":[
			"螽斯羽、诜诜兮。宜尔子孙、振振兮。",
			"螽斯羽、薨薨兮。宜尔子孙、绳绳兮。",
			"螽斯羽、揖揖兮。宜尔子孙、蛰蛰兮。"
		]
	},
	{
		"Chapter":"詩經|國風|周南|桃夭",
		"Traditional":[
			"桃之夭夭、灼灼其華。之子于歸、宜其室家。",
			"桃之夭夭、有蕡其實。之子于歸、宜其家室。",
			"桃之夭夭、其葉蓁蓁。之子于歸、宜其家人。"
		],
		"Simplified":[
			"桃之夭夭、灼灼其华。之子于归、宜其室家。",
			"桃之夭夭、有蕡其实。之子于归、宜其家室。",
			"桃之夭夭、其叶蓁蓁。之子于归、宜其家人。"
		]
	},
	{
		"Chapter":"詩經|國風|周南|兔罝",
		"Traditional":[
			"肅肅兔罝、椓之丁丁。赳赳武夫、公侯干城。",
			"肅肅兔罝、施于中逵。赳赳武夫、公侯好仇。",
			"肅肅兔罝、施于中林。赳赳武夫、公侯腹心。"
		],
		"Simplified":[
			"肃肃兔罝、椓之丁丁。赳赳武夫、公侯干城。",
			"肃肃兔罝、施于中逵。赳赳武夫、公侯好仇。",
			"肃肃兔罝、施于中林。赳赳武夫、公侯腹心。"
		]
	},
	{
		"Chapter":"詩經|國風|周南|芣苢",
		"Traditional":[
			"采采芣苢、薄言采之。采采芣苢、薄言有之。",
			"采采芣苢、薄言掇之。采采芣苢、薄言捋之。",
			"采采芣苢、薄言袺之。采采芣苢、薄言襭之。"
		],
		"Simplified":[
			"采采芣苢、薄言采之。采采芣苢、薄言有之。",
			"采采芣苢、薄言掇之。采采芣苢、薄言捋之。",
			"采采芣苢、薄言袺之。采采芣苢、薄言襭之。"
		]
	},
	{
		"Chapter":"詩經|國風|周南|漢廣",
		"Traditional":[
			"南有喬木、不可休息。漢有游女、不可求思。漢之廣矣、不可泳思。江之永矣、不可方思。",
			"翹翹錯薪、言刈其楚。之子于歸、言秣其馬。漢之廣矣、不可泳思。江之永矣、不可方思。",
			"翹翹錯薪、言刈其蔞 。之子于歸、言秣其駒 。漢之廣矣、不可泳思 。江之永矣、不可方思 。"
		],
		"Simplified":[
			"南有乔木、不可休息。汉有游女、不可求思。汉之广矣、不可泳思。江之永矣、不可方思。",
			"翘翘错薪、言刈其楚。之子于归、言秣其马。汉之广矣、不可泳思。江之永矣、不可方思。",
			"翘翘错薪、言刈其蒌 。之子于归、言秣其驹 。汉之广矣、不可泳思 。江之永矣、不可方思 。"
		]
	},
	{
		"Chapter":"詩經|國風|周南|汝墳",
		"Traditional":[
			"遵彼汝墳、伐其條枚。未見君子、惄如調飢。",
			"遵彼汝墳、伐其條肄。既見君子、不我遐棄。",
			"魴魚赬尾、王室如燬 。雖則如燬、父母孔邇 。"
		],
		"Simplified":[
			"遵彼汝坟、伐其条枚。未见君子、惄如调饥。",
			"遵彼汝坟、伐其条肄。既见君子、不我遐弃。",
			"鲂鱼赬尾、王室如毁 。虽则如毁、父母孔迩 。"
		]
	},
	{
		"Chapter":"詩經|國風|周南|麟之趾",
		"Traditional":[
			"麟之趾、振振公子。于嗟麟兮。",
			"麟之定、振振公姓。于嗟麟兮。",
			"麟之角、振振公族。于嗟麟兮。"
		],
		"Simplified":[
			"麟之趾、振振公子。于嗟麟兮。",
			"麟之定、振振公姓。于嗟麟兮。",
			"麟之角、振振公族。于嗟麟兮。"
		]
	},
	{
		"Chapter":"詩經|國風|召南|鵲巢",
		"Traditional":[
			"維鵲有巢、維鳩居之。之子于歸、百兩御之。",
			"維鵲有巢、維鳩方之。之子于歸、百兩將之。",
			"維鵲有巢、維鳩盈之。之子于歸、百兩成之。"
		],
		"Simplified":[
			"维鹊有巢、维鸠居之。之子于归、百两御之。",
			"维鹊有巢、维鸠方之。之子于归、百两将之。",
			"维鹊有巢、维鸠盈之。之子于归、百两成之。"
		]
	},
	{
		"Chapter":"詩經|國風|召南|采蘩",
		"Traditional":[
			"于以采蘩、于沼于沚。于以用之、公侯之事。",
			"于以采蘩、于㵎之中。于以用之、公侯之宮。",
			"被之僮僮、夙夜在公。被之祁祁、薄言還歸。"
		],
		"Simplified":[
			"于以采蘩、于沼于沚。于以用之、公侯之事。",
			"于以采蘩、于㵎之中。于以用之、公侯之宫。",
			"被之僮僮、夙夜在公。被之祁祁、薄言还归。"
		]
	},
	{
		"Chapter":"詩經|國風|召南|草蟲",
		"Traditional":[
			"喓喓草蟲、趯趯阜螽未見君子、憂心忡忡。亦既見止、亦既覯止、我心則降。",
			"陟彼南山、言采其蕨。未見君子、憂心惙惙。亦既見止、亦既覯止、我心則說。",
			"陟彼南山、言采其薇。未見君子、我心傷悲。亦既見止、亦既覯止、我心則夷。"
		],
		"Simplified":[
			"喓喓草虫、趯趯阜螽未见君子、忧心忡忡。亦既见止、亦既觏止、我心则降。",
			"陟彼南山、言采其蕨。未见君子、忧心惙惙。亦既见止、亦既觏止、我心则说。",
			"陟彼南山、言采其薇。未见君子、我心伤悲。亦既见止、亦既觏止、我心则夷。"
		]
	},
	{
		"Chapter":"詩經|國風|召南|采蘋",
		"Traditional":[
			"于以采蘋、南㵎之濱。于以采藻、于彼行潦。",
			"于以盛之、維筐及筥。于以湘之、維錡及釜。",
			"于以奠之、宗室牖下。誰其尸之、有齊季女。"
		],
		"Simplified":[
			"于以采苹、南㵎之滨。于以采藻、于彼行潦。",
			"于以盛之、维筐及筥。于以湘之、维锜及釜。",
			"于以奠之、宗室牖下。谁其尸之、有齐季女。"
		]
	},
	{
		"Chapter":"詩經|國風|召南|甘棠",
		"Traditional":[
			"蔽芾甘棠、勿翦勿伐、召伯所茇。",
			"蔽芾甘棠、勿翦勿敗、召伯所憩。",
			"蔽芾甘棠、勿翦勿拜、召伯所說。"
		],
		"Simplified":[
			"蔽芾甘棠、勿翦勿伐、召伯所茇。",
			"蔽芾甘棠、勿翦勿败、召伯所憩。",
			"蔽芾甘棠、勿翦勿拜、召伯所说。"
		]
	},
	{
		"Chapter":"詩經|國風|召南|行露",
		"Traditional":[
			"厭浥行露、豈不夙夜、謂行多露。",
			"誰謂雀無角、何以穿我屋。誰謂女無家、何以速我獄。雖速我獄、室家不足。",
			"誰謂鼠無牙、何以穿我墉。誰謂女無家、何以速我訟。雖速我訟、亦不女從。"
		],
		"Simplified":[
			"厌浥行露、岂不夙夜、谓行多露。",
			"谁谓雀无角、何以穿我屋。谁谓女无家、何以速我狱。虽速我狱、室家不足。",
			"谁谓鼠无牙、何以穿我墉。谁谓女无家、何以速我讼。虽速我讼、亦不女从。"
		]
	},
	{
		"Chapter":"詩經|國風|召南|羔羊",
		"Traditional":[
			"羔羊之皮、素絲五紽。退食自公、委蛇委蛇。",
			"羔羊之革、素絲五緎。委蛇委蛇、自公退食。",
			"羔羊之縫、素絲五總。委蛇委蛇、退食自公。"
		],
		"Simplified":[
			"羔羊之皮、素丝五紽。退食自公、委蛇委蛇。",
			"羔羊之革、素丝五緎。委蛇委蛇、自公退食。",
			"羔羊之缝、素丝五总。委蛇委蛇、退食自公。"
		]
	},
	{
		"Chapter":"詩經|國風|召南|殷其靁",
		"Traditional":[
			"殷其靁、在南山之陽。何斯違斯、莫敢或遑。振振君子、歸哉歸哉。",
			"殷其靁、在南山之側。何斯違斯、莫敢遑息。振振君子、歸哉歸哉。",
			"殷其靁、在南山之下。何斯違斯、莫或遑處。振振君子、歸哉歸哉。"
		],
		"Simplified":[
			"殷其靁、在南山之阳。何斯违斯、莫敢或遑。振振君子、归哉归哉。",
			"殷其靁、在南山之侧。何斯违斯、莫敢遑息。振振君子、归哉归哉。",
			"殷其靁、在南山之下。何斯违斯、莫或遑处。振振君子、归哉归哉。"
		]
	},
	{
		"Chapter":"詩經|國風|召南|摽有梅",
		"Traditional":[
			"摽有梅、其實七兮。求我庶士、迨其吉兮。",
			"摽有梅、其實三兮。求我庶士、迨其今兮。",
			"摽有梅、頃筐塈之。求我庶士、迨其謂之。"
		],
		"Simplified":[
			"摽有梅、其实七兮。求我庶士、迨其吉兮。",
			"摽有梅、其实三兮。求我庶士、迨其今兮。",
			"摽有梅、顷筐塈之。求我庶士、迨其谓之。"
		]
	},
	{
		"Chapter":"詩經|國風|召南|小星",
		"Traditional":[
			"嘒彼小星、三五在東。肅肅宵征、夙夜在公、寔命不同。",
			"嘒彼小星、維參與昴。肅肅宵征、抱衾與裯、寔命不猶。"
		],
		"Simplified":[
			"嘒彼小星、三五在东。肃肃宵征、夙夜在公、寔命不同。",
			"嘒彼小星、维参与昴。肃肃宵征、抱衾与裯、寔命不犹。"
		]
	},
	{
		"Chapter":"詩經|國風|召南|江有汜",
		"Traditional":[
			"江有汜、之子歸、不我以。不我以、其後也悔。",
			"江有渚、之子歸、不我與。不我與、其後也處。",
			"江有沱、之子歸、不我過。不我過、其嘯也歌。"
		],
		"Simplified":[
			"江有汜、之子归、不我以。不我以、其后也悔。",
			"江有渚、之子归、不我与。不我与、其后也处。",
			"江有沱、之子归、不我过。不我过、其啸也歌。"
		]
	},
	{
		"Chapter":"詩經|國風|召南|野有死麕",
		"Traditional":[
			"野有死麕、白茅包之。有女懷春、吉士誘之。",
			"林有樸樕、野有死鹿。白茅純束、有女如玉。",
			"舒而脫脫兮、無感我帨兮、無使尨也吠。"
		],
		"Simplified":[
			"野有死麕、白茅包之。有女怀春、吉士诱之。",
			"林有朴樕、野有死鹿。白茅纯束、有女如玉。",
			"舒而脱脱兮、无感我帨兮、无使尨也吠。"
		]
	},
	{
		"Chapter":"詩經|國風|召南|何彼襛矣",
		"Traditional":[
			"何彼襛矣、唐棣之華。曷不肅雝、王姬之車。",
			"何彼襛矣、華如桃李。平王之孫、齊侯之子。",
			"其釣維何、維絲伊緡。齊侯之子、平王之孫。"
		],
		"Simplified":[
			"何彼襛矣、唐棣之华。曷不肃雝、王姬之车。",
			"何彼襛矣、华如桃李。平王之孙、齐侯之子。",
			"其钓维何、维丝伊缗。齐侯之子、平王之孙。"
		]
	},
	{
		"Chapter":"詩經|國風|召南|騶虞",
		"Traditional":[
			"彼茁者葭、壹發五豝。于嗟乎騶虞。",
			"彼茁者蓬、壹發五豵。于嗟乎騶虞。"
		],
		"Simplified":[
			"彼茁者葭、壹发五豝。于嗟乎驺虞。",
			"彼茁者蓬、壹发五豵。于嗟乎驺虞。"
		]
	},
	{
		"Chapter":"詩經|國風|邶風|柏舟",
		"Traditional":[
			"汎彼柏舟、亦汎其流。耿耿不寐、如有隱憂。微我無酒、以敖以遊。",
			"我心匪鑒、不可以茹。亦有兄弟、不可以據。薄言往愬、逢彼之怒。",
			"我心匪石、不可轉也。我心匪席、不可卷也。威儀棣棣、不可選也。",
			"憂心悄悄、慍于群小。覯閔既多、受侮不少。靜言思之、寤辟有摽。",
			"日居月諸、胡迭而微。心之憂矣、如匪澣衣。靜言思之、不能奮飛。"
		],
		"Simplified":[
			"泛彼柏舟、亦泛其流。耿耿不寐、如有隐忧。微我无酒、以敖以游。",
			"我心匪鉴、不可以茹。亦有兄弟、不可以据。薄言往诉、逢彼之怒。",
			"我心匪石、不可转也。我心匪席、不可卷也。威仪棣棣、不可选也。",
			"忧心悄悄、愠于群小。觏闵既多、受侮不少。静言思之、寤辟有摽。",
			"日居月诸、胡迭而微。心之忧矣、如匪浣衣。静言思之、不能奋飞。"
		]
	},
	{
		"Chapter":"詩經|國風|邶風|綠衣",
		"Traditional":[
			"綠兮衣兮、綠衣黃裏。心之憂矣、曷維其已。",
			"綠兮衣兮、綠衣黃裳。心之憂矣、曷維其亡。",
			"綠兮絲兮、女所治兮。我思古人、俾無訧兮。",
			"絺兮綌兮、淒其以風。我思古人、實獲我心。"
		],
		"Simplified":[
			"绿兮衣兮、绿衣黄里。心之忧矣、曷维其已。",
			"绿兮衣兮、绿衣黄裳。心之忧矣、曷维其亡。",
			"绿兮丝兮、女所治兮。我思古人、俾无訧兮。",
			"絺兮綌兮、凄其以风。我思古人、实获我心。"
		]
	},
	{
		"Chapter":"詩經|國風|邶風|燕燕",
		"Traditional":[
			"燕燕于飛、差池其羽。之子于歸、遠送于野。瞻望弗及、泣涕如雨。",
			"燕燕于飛、頡之頏之。之子于歸、遠于將之。瞻望弗及、佇立以泣。",
			"燕燕于飛、下上其音。之子于歸、遠送于南。瞻望弗及、實勞我心。",
			"仲氏任只、其心塞淵。終溫且惠、淑慎其身。先君之思、以勗寡人。"
		],
		"Simplified":[
			"燕燕于飞、差池其羽。之子于归、远送于野。瞻望弗及、泣涕如雨。",
			"燕燕于飞、颉之颃之。之子于归、远于将之。瞻望弗及、伫立以泣。",
			"燕燕于飞、下上其音。之子于归、远送于南。瞻望弗及、实劳我心。",
			"仲氏任只、其心塞渊。终温且惠、淑慎其身。先君之思、以勖寡人。"
		]
	},
	{
		"Chapter":"詩經|國風|邶風|日月",
		"Traditional":[
			"日居月諸、照臨下土。乃如之人兮、逝不古處。胡能有定、寧不我顧。",
			"日居月諸、下土是冒。乃如之人兮、逝不相好。胡能有定、寧不我報。",
			"日居月諸、出自東方。乃如之人兮、德音無良。胡能有定、俾也可忘。",
			"日居月諸、東方自出。父兮母兮、畜我不卒。胡能有定、報我不述。"
		],
		"Simplified":[
			"日居月诸、照临下土。乃如之人兮、逝不古处。胡能有定、宁不我顾。",
			"日居月诸、下土是冒。乃如之人兮、逝不相好。胡能有定、宁不我报。",
			"日居月诸、出自东方。乃如之人兮、德音无良。胡能有定、俾也可忘。",
			"日居月诸、东方自出。父兮母兮、畜我不卒。胡能有定、报我不述。"
		]
	},
	{
		"Chapter":"詩經|國風|邶風|終風",
		"Traditional":[
			"終風且暴、顧我則笑。謔浪笑敖、中心是悼。",
			"終風且霾、惠然肯來。莫往莫來、悠悠我思。",
			"終風且曀、不日有曀。寤言不寐、願言則嚏。",
			"曀曀其陰、虺虺其靁。寤言不寐、願言則懷。"
		],
		"Simplified":[
			"终风且暴、顾我则笑。谑浪笑敖、中心是悼。",
			"终风且霾、惠然肯来。莫往莫来、悠悠我思。",
			"终风且曀、不日有曀。寤言不寐、愿言则嚏。",
			"曀曀其阴、虺虺其靁。寤言不寐、愿言则怀。"
		]
	},
	{
		"Chapter":"詩經|國風|邶風|擊鼓",
		"Traditional":[
			"擊鼓其鏜、踊躍用兵。土國城漕、我獨南行。",
			"從孫子仲、平陳與宋。不我以歸、憂心有忡。",
			"爰居爰處、爰喪其馬。于以求之、于林之下。",
			"死生契闊、與子成說。執子之手、與子偕老。",
			"于嗟闊兮、不我活兮。于嗟洵兮、不我信兮。"
		],
		"Simplified":[
			"击鼓其镗、踊跃用兵。土国城漕、我独南行。",
			"从孙子仲、平陈与宋。不我以归、忧心有忡。",
			"爰居爰处、爰丧其马。于以求之、于林之下。",
			"死生契阔、与子成说。执子之手、与子偕老。",
			"于嗟阔兮、不我活兮。于嗟洵兮、不我信兮。"
		]
	},
	{
		"Chapter":"詩經|國風|邶風|凱風",
		"Traditional":[
			"凱風自南、吹彼棘心。棘心夭夭、母氏劬勞。",
			"凱風自南、吹彼棘薪。母氏聖善、我無令人。",
			"爰有寒泉、在浚之下。有子七人、母氏勞苦。",
			"睍睆黃鳥、載好其音。有子七人、莫慰母心。"
		],
		"Simplified":[
			"凯风自南、吹彼棘心。棘心夭夭、母氏劬劳。",
			"凯风自南、吹彼棘薪。母氏圣善、我无令人。",
			"爰有寒泉、在浚之下。有子七人、母氏劳苦。",
			"睍睆黄鸟、载好其音。有子七人、莫慰母心。"
		]
	},
	{
		"Chapter":"詩經|國風|邶風|雄雉",
		"Traditional":[
			"雄雉于飛、泄泄其羽。我之懷矣、自詒伊阻。",
			"雄雉于飛、下上其音。展矣君子、實勞我心。",
			"瞻彼日月、悠悠我思。道之云遠、曷云能來。",
			"百爾君子、不知德行。不忮不求、何用不臧。"
		],
		"Simplified":[
			"雄雉于飞、泄泄其羽。我之怀矣、自诒伊阻。",
			"雄雉于飞、下上其音。展矣君子、实劳我心。",
			"瞻彼日月、悠悠我思。道之云远、曷云能来。",
			"百尔君子、不知德行。不忮不求、何用不臧。"
		]
	},
	{
		"Chapter":"詩經|國風|邶風|匏有苦葉",
		"Traditional":[
			"匏有苦葉、濟有深涉。深則厲、淺則揭。",
			"有瀰濟盈、有鷕雉鳴。濟盈不濡軌、雉鳴求起牡。",
			"雝雝鳴鴈、旭日始旦。士如歸妻、迨冰未泮。",
			"招招舟子、人涉卬否。人涉卬否、卬須我友。"
		],
		"Simplified":[
			"匏有苦叶、济有深涉。深则厉、浅则揭。",
			"有弥济盈、有鷕雉鸣。济盈不濡轨、雉鸣求起牡。",
			"雝雝鸣雁、旭日始旦。士如归妻、迨冰未泮。",
			"招招舟子、人涉卬否。人涉卬否、卬须我友。"
		]
	},
	{
		"Chapter":"詩經|國風|邶風|谷風",
		"Traditional":[
			"習習谷風、以陰以雨。黽勉同心、不宜有怒。采葑采菲、無以下體。德音莫違、及爾同死。",
			"行道遲遲、中心有違。不遠伊邇、薄送我畿。誰謂荼苦、其甘如薺。宴爾新昏、如兄如弟。",
			"涇以渭濁、湜湜其沚。宴爾新昏、不我屑以。毋逝我梁、毋發我笱。我躬不閱、遑恤我後。",
			"就其深矣、方之舟之。就其淺矣、泳之游之。何有何亡、黽勉求之。凡民有喪、匍匐救之。",
			"不我能慉、反以我為讎。既阻我德、賈用不售。昔育恐育鞫、及爾顛覆。既生既育、比予于毒。",
			"我有旨蓄、亦以御冬。宴爾新昏、以我御窮。有洸有潰、既詒我肄。不念昔者、伊余來塈。"
		],
		"Simplified":[
			"习习谷风、以阴以雨。黾勉同心、不宜有怒。采葑采菲、无以下体。德音莫违、及尔同死。",
			"行道迟迟、中心有违。不远伊迩、薄送我畿。谁谓荼苦、其甘如荠。宴尔新昏、如兄如弟。",
			"泾以渭浊、湜湜其沚。宴尔新昏、不我屑以。毋逝我梁、毋发我笱。我躬不阅、遑恤我后。",
			"就其深矣、方之舟之。就其浅矣、泳之游之。何有何亡、黾勉求之。凡民有丧、匍匐救之。",
			"不我能慉、反以我为雠。既阻我德、贾用不售。昔育恐育鞫、及尔颠覆。既生既育、比予于毒。",
			"我有旨蓄、亦以御冬。宴尔新昏、以我御穷。有洸有溃、既诒我肄。不念昔者、伊余来塈。"
		]
	},
	{
		"Chapter":"詩經|國風|邶風|式微",
		"Traditional":[
			"式微式微、胡不歸。微君之故、胡為乎中露。",
			"式微式微、胡不歸。微君之躬、胡為乎泥中。"
		],
		"Simplified":[
			"式微式微、胡不归。微君之故、胡为乎中露。",
			"式微式微、胡不归。微君之躬、胡为乎泥中。"
		]
	},
	{
		"Chapter":"詩經|國風|邶風|旄丘",
		"Traditional":[
			"旄丘之葛兮、何誕之節兮。叔兮伯兮、何多日也。",
			"何其處也、必有與也。何其久也、必有以也。",
			"狐裘蒙戎、匪車不東。叔兮伯兮、靡所與同。",
			"瑣兮尾兮、流離之子。叔兮伯兮、褎如充耳。"
		],
		"Simplified":[
			"旄丘之葛兮、何诞之节兮。叔兮伯兮、何多日也。",
			"何其处也、必有与也。何其久也、必有以也。",
			"狐裘蒙戎、匪车不东。叔兮伯兮、靡所与同。",
			"琐兮尾兮、流离之子。叔兮伯兮、袖如充耳。"
		]
	},
	{
		"Chapter":"詩經|國風|邶風|簡兮",
		"Traditional":[
			"簡兮簡兮、方將萬舞。日之方中、在前上處。",
			"碩人俁俁、公庭萬舞。有力如虎、執轡如組。",
			"左手執籥、右手秉翟。赫如渥赭、公言錫爵。",
			"山有榛、隰有苓。云誰之思、西方美人。彼美人兮、西方之人兮。"
		],
		"Simplified":[
			"简兮简兮、方将万舞。日之方中、在前上处。",
			"硕人俣俣、公庭万舞。有力如虎、执辔如组。",
			"左手执龠、右手秉翟。赫如渥赭、公言锡爵。",
			"山有榛、隰有苓。云谁之思、西方美人。彼美人兮、西方之人兮。"
		]
	},
	{
		"Chapter":"詩經|國風|邶風|泉水",
		"Traditional":[
			"毖彼泉水、亦流于淇。有懷于衛、靡日不思。孌彼諸姬、聊與之謀。",
			"出宿于泲、飲餞于禰。女子有行、遠父母兄弟。問我諸姑、遂及伯姊。",
			"出宿于干、飲餞于言。載脂載牽、還車言邁。遄臻于衛、不瑕有害。",
			"我思肥泉、茲之永歎。思須與漕、我心悠悠。駕言出遊、以寫我憂。"
		],
		"Simplified":[
			"毖彼泉水、亦流于淇。有怀于卫、靡日不思。娈彼诸姬、聊与之谋。",
			"出宿于泲、饮饯于祢。女子有行、远父母兄弟。问我诸姑、遂及伯姊。",
			"出宿于干、饮饯于言。载脂载牵、还车言迈。遄臻于卫、不瑕有害。",
			"我思肥泉、兹之永叹。思须与漕、我心悠悠。驾言出游、以写我忧。"
		]
	},
	{
		"Chapter":"詩經|國風|邶風|北門",
		"Traditional":[
			"出自北門、憂心殷殷。終窶且貧、莫知我艱。已焉哉、天實為之、謂之何哉。",
			"王事適我、政事一埤益我。我入自外、室人交徧讁我。已焉哉、天實為之、謂之何哉。",
			"王事敦我、政事一埤遺我。我入自外、室人交徧摧我。已焉哉、天實為之、謂之何哉。"
		],
		"Simplified":[
			"出自北门、忧心殷殷。终窭且贫、莫知我艰。已焉哉、天实为之、谓之何哉。",
			"王事适我、政事一埤益我。我入自外、室人交徧讁我。已焉哉、天实为之、谓之何哉。",
			"王事敦我、政事一埤遗我。我入自外、室人交徧摧我。已焉哉、天实为之、谓之何哉。"
		]
	},
	{
		"Chapter":"詩經|國風|邶風|北風",
		"Traditional":[
			"北風其涼、雨雪其雱。惠而好我、攜手同行。其虛其邪、既亟只且。",
			"北風其喈、雨雪其霏。惠而好我、攜手同歸。其虛其邪、既亟只且。",
			"莫赤匪狐、莫黑匪烏。惠而好我、攜手同車。其虛其邪、既亟只且。"
		],
		"Simplified":[
			"北风其凉、雨雪其雱。惠而好我、携手同行。其虚其邪、既亟只且。",
			"北风其喈、雨雪其霏。惠而好我、携手同归。其虚其邪、既亟只且。",
			"莫赤匪狐、莫黑匪乌。惠而好我、携手同车。其虚其邪、既亟只且。"
		]
	},
	{
		"Chapter":"詩經|國風|邶風|靜女",
		"Traditional":[
			"靜女其姝、俟我於城隅。愛而不見、搔首踟躕。",
			"靜女其孌、貽我彤管。彤管有煒、說懌女美。",
			"自牧歸荑、洵美且異。匪女之為美、美人之貽。"
		],
		"Simplified":[
			"静女其姝、俟我于城隅。爱而不见、搔首踟蹰。",
			"静女其娈、贻我彤管。彤管有炜、说怿女美。",
			"自牧归荑、洵美且异。匪女之为美、美人之贻。"
		]
	},
	{
		"Chapter":"詩經|國風|邶風|新臺",
		"Traditional":[
			"新臺有泚、河水瀰瀰。燕婉之求、籧篨不鮮。",
			"新臺有洒、河水浼浼。燕婉之求、籧篨不殄。",
			"魚網之設、鴻則離之。燕婉之求、得此戚施。"
		],
		"Simplified":[
			"新台有泚、河水弥弥。燕婉之求、籧篨不鲜。",
			"新台有洒、河水浼浼。燕婉之求、籧篨不殄。",
			"鱼网之设、鸿则离之。燕婉之求、得此戚施。"
		]
	},
	{
		"Chapter":"詩經|國風|邶風|二子乘舟",
		"Traditional":[
			"二子乘舟、汎汎其景。願言思子、中心養養。",
			"二子乘舟、汎汎其逝。願言思子、不瑕有害。"
		],
		"Simplified":[
			"二子乘舟、泛泛其景。愿言思子、中心养养。",
			"二子乘舟、泛泛其逝。愿言思子、不瑕有害。"
		]
	},
	{
		"Chapter":"詩經|國風|鄘風|柏舟",
		"Traditional":[
			"汎彼柏舟、在彼中河。髧彼兩髦、實維我儀。之死矢靡它。母也天只、不諒人只。",
			"汎彼柏舟、在彼河側。髧彼兩髦、實維我特。之死矢靡慝。母也天只、不諒人只。"
		],
		"Simplified":[
			"泛彼柏舟、在彼中河。髧彼两髦、实维我仪。之死矢靡它。母也天只、不谅人只。",
			"泛彼柏舟、在彼河侧。髧彼两髦、实维我特。之死矢靡慝。母也天只、不谅人只。"
		]
	},
	{
		"Chapter":"詩經|國風|鄘風|牆有茨",
		"Traditional":[
			"牆有茨、不可埽也。中冓之言、不可道也。所可道也、言之醜也。",
			"牆有茨、不可襄也。中冓之言、不可詳也。所可詳也、言之長也。",
			"牆有茨、不可束也。中冓之言、不可讀也。所可讀也、言之辱也。"
		],
		"Simplified":[
			"墙有茨、不可埽也。中冓之言、不可道也。所可道也、言之丑也。",
			"墙有茨、不可襄也。中冓之言、不可详也。所可详也、言之长也。",
			"墙有茨、不可束也。中冓之言、不可读也。所可读也、言之辱也。"
		]
	},
	{
		"Chapter":"詩經|國風|鄘風|君子偕老",
		"Traditional":[
			"君子偕老、副笄六珈。委委佗佗、如山如河、象服是宜。子之不淑、云如之何。",
			"玼兮玼兮、其之翟也。鬒髮如云、不屑髢也。玉之瑱也、象之揥也、揚且之皙也。胡然而天也、胡然而帝也。",
			"瑳兮瑳兮、其之展也。蒙彼縐絺、是紲袢也。子之清揚、揚且之顏也。展如之人兮、邦之媛也。"
		],
		"Simplified":[
			"君子偕老、副笄六珈。委委佗佗、如山如河、象服是宜。子之不淑、云如之何。",
			"玼兮玼兮、其之翟也。鬒发如云、不屑髢也。玉之瑱也、象之揥也、扬且之皙也。胡然而天也、胡然而帝也。",
			"瑳兮瑳兮、其之展也。蒙彼绉絺、是绁袢也。子之清扬、扬且之颜也。展如之人兮、邦之媛也。"
		]
	},
	{
		"Chapter":"詩經|國風|鄘風|桑中",
		"Traditional":[
			"爰采唐矣、沬之鄉矣。云誰之思、美孟姜矣。期我乎桑中、要我乎上宮、送我乎淇之上矣。",
			"爰采麥矣、沬之北矣。云誰之思、美孟弋矣。期我乎桑中、要我乎上宮、送我乎淇之上矣 。",
			"爰采葑矣、沬之東矣。云誰之思、美孟庸矣。期我乎桑中、要我乎上宮、送我乎淇之上矣。"
		],
		"Simplified":[
			"爰采唐矣、沬之乡矣。云谁之思、美孟姜矣。期我乎桑中、要我乎上宫、送我乎淇之上矣。",
			"爰采麦矣、沬之北矣。云谁之思、美孟弋矣。期我乎桑中、要我乎上宫、送我乎淇之上矣 。",
			"爰采葑矣、沬之东矣。云谁之思、美孟庸矣。期我乎桑中、要我乎上宫、送我乎淇之上矣。"
		]
	},
	{
		"Chapter":"詩經|國風|鄘風|鶉之奔奔",
		"Traditional":[
			"鶉之奔奔、鵲之彊彊。人之無良、我以為兄。",
			"鵲之彊彊、鶉之奔奔。人之無良、我以為君。"
		],
		"Simplified":[
			"鹑之奔奔、鹊之强强。人之无良、我以为兄。",
			"鹊之强强、鹑之奔奔。人之无良、我以为君。"
		]
	},
	{
		"Chapter":"詩經|國風|鄘風|定之方中",
		"Traditional":[
			"定之方中、作于楚宮。揆之以日、作于楚室。樹之榛栗、椅桐梓漆、爰伐琴瑟。",
			"升彼虛矣、以望楚矣。望楚與堂、景山與京。降觀于桑、卜云其吉、終然允臧。",
			"靈雨既零、命彼倌人。星言夙駕、說于桑田。匪直也人、秉心塞淵、騋牝三千。"
		],
		"Simplified":[
			"定之方中、作于楚宫。揆之以日、作于楚室。树之榛栗、椅桐梓漆、爰伐琴瑟。",
			"升彼虚矣、以望楚矣。望楚与堂、景山与京。降观于桑、卜云其吉、终然允臧。",
			"灵雨既零、命彼倌人。星言夙驾、说于桑田。匪直也人、秉心塞渊、騋牝三千。"
		]
	},
	{
		"Chapter":"詩經|國風|鄘風|蝃蝀",
		"Traditional":[
			"蝃蝀在東、莫之敢指。女子有行、遠父母兄弟。",
			"朝隮于西、崇朝其雨。女子有行、遠兄弟父母。",
			"乃如之人也、懷昏姻也。大無信也、不知命也。"
		],
		"Simplified":[
			"蝃蝀在东、莫之敢指。女子有行、远父母兄弟。",
			"朝跻于西、崇朝其雨。女子有行、远兄弟父母。",
			"乃如之人也、怀昏姻也。大无信也、不知命也。"
		]
	},
	{
		"Chapter":"詩經|國風|鄘風|相鼠",
		"Traditional":[
			"相鼠有皮、人而無儀。人而無儀、不死何為。",
			"相鼠有齒、人而無止。人而無止、不死何俟。",
			"相鼠有體、人而無禮。人而無禮、胡不遄死。"
		],
		"Simplified":[
			"相鼠有皮、人而无仪。人而无仪、不死何为。",
			"相鼠有齿、人而无止。人而无止、不死何俟。",
			"相鼠有体、人而无礼。人而无礼、胡不遄死。"
		]
	},
	{
		"Chapter":"詩經|國風|鄘風|干旄",
		"Traditional":[
			"孑孑干旄、在浚之郊。素絲紕之、良馬四之。彼姝者子、何以畀之。",
			"孑孑干旟、在浚之都。素絲組之、良馬五之。彼姝者子、何以予之。",
			"孑孑干旌、在浚之城。素絲祝之、良馬六之。彼姝者子、何以告之。"
		],
		"Simplified":[
			"孑孑干旄、在浚之郊。素丝纰之、良马四之。彼姝者子、何以畀之。",
			"孑孑干旟、在浚之都。素丝组之、良马五之。彼姝者子、何以予之。",
			"孑孑干旌、在浚之城。素丝祝之、良马六之。彼姝者子、何以告之。"
		]
	},
	{
		"Chapter":"詩經|國風|鄘風|載馳",
		"Traditional":[
			"載馳載驅、歸唁衛侯。驅馬悠悠、言至于漕。大夫跋涉、我心則憂。",
			"既不我嘉、不能旋反。視爾不臧、我思不遠。既不我嘉、不能旋濟。視爾不臧、我思不閟。",
			"陟彼阿丘、言采其蝱。女子善懷、亦各有行。許人尤之、眾穉且狂。",
			"我行其野、芃芃其麥。控于大邦、誰因誰極。大夫君子、無我有尤。百爾所思、不如我所之。"
		],
		"Simplified":[
			"载驰载驱、归唁卫侯。驱马悠悠、言至于漕。大夫跋涉、我心则忧。",
			"既不我嘉、不能旋反。视尔不臧、我思不远。既不我嘉、不能旋济。视尔不臧、我思不閟。",
			"陟彼阿丘、言采其蝱。女子善怀、亦各有行。许人尤之、众穉且狂。",
			"我行其野、芃芃其麦。控于大邦、谁因谁极。大夫君子、无我有尤。百尔所思、不如我所之。"
		]
	},
	{
		"Chapter":"詩經|國風|衛風|淇奧",
		"Traditional":[
			"瞻彼淇奧、綠竹猗猗。有匪君子、如切如磋、如琢如磨。瑟兮僩兮、赫兮咺兮。有匪君子、終不可諼兮。",
			"瞻彼淇奧、綠竹青青。有匪君子、充耳琇瑩、會弁如星。瑟兮僩兮、赫兮咺兮。有匪君子、終不可諼兮。",
			"瞻彼淇奧、綠竹如簀。有匪君子、如金如錫、如圭如璧。寬兮綽兮、猗重較兮。善戲謔兮、不為虐兮。"
		],
		"Simplified":[
			"瞻彼淇奥、绿竹猗猗。有匪君子、如切如磋、如琢如磨。瑟兮僩兮、赫兮咺兮。有匪君子、终不可谖兮。",
			"瞻彼淇奥、绿竹青青。有匪君子、充耳琇莹、会弁如星。瑟兮僩兮、赫兮咺兮。有匪君子、终不可谖兮。",
			"瞻彼淇奥、绿竹如箦。有匪君子、如金如锡、如圭如璧。宽兮绰兮、猗重较兮。善戏谑兮、不为虐兮。"
		]
	},
	{
		"Chapter":"詩經|國風|衛風|考槃",
		"Traditional":[
			"考槃在㵎、碩人之寬。獨寐寤言、永矢弗諼。",
			"考槃在阿、碩人之薖。獨寐寤歌、永矢弗過。",
			"考槃在陸、碩人之軸。獨寐寤宿、永矢弗告。"
		],
		"Simplified":[
			"考盘在㵎、硕人之宽。独寐寤言、永矢弗谖。",
			"考盘在阿、硕人之薖。独寐寤歌、永矢弗过。",
			"考盘在陆、硕人之轴。独寐寤宿、永矢弗告。"
		]
	},
	{
		"Chapter":"詩經|國風|衛風|碩人",
		"Traditional":[
			"碩人其頎、衣錦褧衣。齊侯之子、衛侯之妻、東宮之妹、邢侯之姨、譚公維私。",
			"手如柔荑。膚如凝脂。領如蝤蠐。齒如瓠犀。螓首蛾眉。巧笑倩兮。美目盼兮。",
			"碩人敖敖、說于農郊。四牡有驕、朱幩鑣鑣、翟茀以朝。大夫夙退、無使君勞。",
			"河水洋洋、北流活活。施罛濊濊、鱣鮪發發、葭菼揭揭。庶姜孽孽、庶士有朅。"
		],
		"Simplified":[
			"硕人其颀、衣锦褧衣。齐侯之子、卫侯之妻、东宫之妹、邢侯之姨、谭公维私。",
			"手如柔荑。肤如凝脂。领如蝤蛴。齿如瓠犀。螓首蛾眉。巧笑倩兮。美目盼兮。",
			"硕人敖敖、说于农郊。四牡有骄、朱幩镳镳、翟茀以朝。大夫夙退、无使君劳。",
			"河水洋洋、北流活活。施罛濊濊、鳝鲔发发、葭菼揭揭。庶姜孽孽、庶士有朅。"
		]
	},
	{
		"Chapter":"詩經|國風|衛風|氓",
		"Traditional":[
			"氓之蚩蚩、抱布貿絲。匪來貿絲、來即我謀。送子涉淇、至于頓丘。匪我愆期、子無良媒。將子無怒、秋以為期。",
			"乘彼垝垣、以望復關。不見復關、泣涕漣漣。既見復關、載笑載言。爾卜爾筮、體無咎言。以爾車來、以我賄遷。",
			"桑之未落、其葉沃若。于嗟鳩兮、無食桑葚。于嗟女兮、無與士耽。士之耽兮、猶可說也、女之耽兮、 不可說也。",
			"桑之落矣、其黃而隕。自我徂爾、三歲食貧。淇水湯湯、漸車帷裳。女也不爽、士貳其行。士也罔極、二三其德。",
			"三歲為婦、靡室勞矣。夙興夜寐、靡有朝矣。言既遂矣、至于暴矣。兄弟不知、咥其笑矣。靜言思之、躬自悼矣。",
			"及爾偕老、老使我怨。淇則有岸、隰則有泮。總角之宴、言笑晏晏。信誓旦旦、不思其反。反是不思、亦已焉哉。"
		],
		"Simplified":[
			"氓之蚩蚩、抱布贸丝。匪来贸丝、来即我谋。送子涉淇、至于顿丘。匪我愆期、子无良媒。将子无怒、秋以为期。",
			"乘彼垝垣、以望复关。不见复关、泣涕涟涟。既见复关、载笑载言。尔卜尔筮、体无咎言。以尔车来、以我贿迁。",
			"桑之未落、其叶沃若。于嗟鸠兮、无食桑葚。于嗟女兮、无与士耽。士之耽兮、犹可说也、女之耽兮、 不可说也。",
			"桑之落矣、其黄而陨。自我徂尔、三岁食贫。淇水汤汤、渐车帷裳。女也不爽、士贰其行。士也罔极、二三其德。",
			"三岁为妇、靡室劳矣。夙兴夜寐、靡有朝矣。言既遂矣、至于暴矣。兄弟不知、咥其笑矣。静言思之、躬自悼矣。",
			"及尔偕老、老使我怨。淇则有岸、隰则有泮。总角之宴、言笑晏晏。信誓旦旦、不思其反。反是不思、亦已焉哉。"
		]
	},
	{
		"Chapter":"詩經|國風|衛風|竹竿",
		"Traditional":[
			"籊籊竹竿、以釣于淇。豈不爾思、遠莫致之。",
			"泉源在左、淇水在右。女子有行、遠兄弟父母。",
			"淇水在右、泉源在左。巧笑之瑳、佩玉之儺。",
			"淇水滺滺、檜楫松舟。駕言出遊、以寫我憂。"
		],
		"Simplified":[
			"籊籊竹竿、以钓于淇。岂不尔思、远莫致之。",
			"泉源在左、淇水在右。女子有行、远兄弟父母。",
			"淇水在右、泉源在左。巧笑之瑳、佩玉之傩。",
			"淇水滺滺、桧楫松舟。驾言出游、以写我忧。"
		]
	},
	{
		"Chapter":"詩經|國風|衛風|芄蘭",
		"Traditional":[
			"芄蘭之支、童子佩觿。雖則佩觿、能不我知。容兮遂兮、垂帶悸兮。",
			"芄蘭之葉、童子佩韘。雖則佩韘、能不我甲。容兮遂兮、垂帶悸兮。"
		],
		"Simplified":[
			"芄兰之支、童子佩觿。虽则佩觿、能不我知。容兮遂兮、垂带悸兮。",
			"芄兰之叶、童子佩韘。虽则佩韘、能不我甲。容兮遂兮、垂带悸兮。"
		]
	},
	{
		"Chapter":"詩經|國風|衛風|河廣",
		"Traditional":[
			"誰謂河廣、一葦杭之。誰謂宋遠、跂予望之。",
			"誰謂河廣、曾不容刀。誰謂宋遠、曾不崇朝。"
		],
		"Simplified":[
			"谁谓河广、一苇杭之。谁谓宋远、跂予望之。",
			"谁谓河广、曾不容刀。谁谓宋远、曾不崇朝。"
		]
	},
	{
		"Chapter":"詩經|國風|衛風|伯兮",
		"Traditional":[
			"伯兮朅兮、邦之桀兮。伯也執殳、為王前驅。",
			"自伯之東、首如飛蓬。豈無膏沐、誰適為容。",
			"其雨其雨、杲杲出日。願言思伯、甘心首疾。",
			"焉得諼草、言樹之背。願言思伯、使我心痗。"
		],
		"Simplified":[
			"伯兮朅兮、邦之桀兮。伯也执殳、为王前驱。",
			"自伯之东、首如飞蓬。岂无膏沐、谁适为容。",
			"其雨其雨、杲杲出日。愿言思伯、甘心首疾。",
			"焉得谖草、言树之背。愿言思伯、使我心痗。"
		]
	},
	{
		"Chapter":"詩經|國風|衛風|有狐",
		"Traditional":[
			"有狐綏綏、在彼淇梁。心之憂矣、之子無裳。",
			"有狐綏綏、在彼淇厲。心之憂矣、之子無帶。",
			"有狐綏綏、在彼淇側。心之憂矣、之子無服。"
		],
		"Simplified":[
			"有狐绥绥、在彼淇梁。心之忧矣、之子无裳。",
			"有狐绥绥、在彼淇厉。心之忧矣、之子无带。",
			"有狐绥绥、在彼淇侧。心之忧矣、之子无服。"
		]
	},
	{
		"Chapter":"詩經|國風|衛風|木瓜",
		"Traditional":[
			"投我以木瓜、報之以瓊琚。匪報也、永以為好也。",
			"投我以木桃、報之以瓊瑤。匪報也、永以為好也。",
			"投我以木李、報之以瓊玖。匪報也、永以為好也。"
		],
		"Simplified":[
			"投我以木瓜、报之以琼琚。匪报也、永以为好也。",
			"投我以木桃、报之以琼瑶。匪报也、永以为好也。",
			"投我以木李、报之以琼玖。匪报也、永以为好也。"
		]
	},
	{
		"Chapter":"詩經|國風|王風|黍離",
		"Traditional":[
			"彼黍離離、彼稷之苗。行邁靡靡、中心搖搖。知我者、謂我心憂、不知我者、謂我何求。悠悠蒼天、此何人哉。",
			"彼黍離離、彼稷之穗。行邁靡靡、中心如醉。知我者、謂我心憂、不知我者、謂我何求。悠悠蒼天、此何人哉。",
			"彼黍離離、彼稷之實。行邁靡靡、中心如噎。知我者、謂我心憂、不知我者、謂我何求。悠悠蒼天、此何人哉。"
		],
		"Simplified":[
			"彼黍离离、彼稷之苗。行迈靡靡、中心摇摇。知我者、谓我心忧、不知我者、谓我何求。悠悠苍天、此何人哉。",
			"彼黍离离、彼稷之穗。行迈靡靡、中心如醉。知我者、谓我心忧、不知我者、谓我何求。悠悠苍天、此何人哉。",
			"彼黍离离、彼稷之实。行迈靡靡、中心如噎。知我者、谓我心忧、不知我者、谓我何求。悠悠苍天、此何人哉。"
		]
	},
	{
		"Chapter":"詩經|國風|王風|君子于役",
		"Traditional":[
			"君子于役、不知其期、曷至哉。雞棲于塒、日之夕矣、羊牛下來。君子于役、如之何勿思。",
			"君子于役、不日不月、曷其有佸。雞棲于桀、日之夕矣、羊牛下括。君子于役、苟無飢渴。"
		],
		"Simplified":[
			"君子于役、不知其期、曷至哉。鸡栖于埘、日之夕矣、羊牛下来。君子于役、如之何勿思。",
			"君子于役、不日不月、曷其有佸。鸡栖于桀、日之夕矣、羊牛下括。君子于役、苟无饥渴。"
		]
	},
	{
		"Chapter":"詩經|國風|王風|君子陽陽",
		"Traditional":[
			"君子陽陽、左執簧、右招我由房。其樂只且。",
			"君子陶陶、左執翿、右招我由敖。其樂只且。"
		],
		"Simplified":[
			"君子阳阳、左执簧、右招我由房。其乐只且。",
			"君子陶陶、左执翿、右招我由敖。其乐只且。"
		]
	},
	{
		"Chapter":"詩經|國風|王風|揚之水",
		"Traditional":[
			"揚之水、不流束薪。彼其之子、不與我戍申。懷哉懷哉、曷月予還歸哉。",
			"揚之水、不流束楚。彼其之子、不與我戍甫。懷哉懷哉、曷月予還歸哉。",
			"揚之水、不流束蒲。彼其之子、不與我戍許。懷哉懷哉、曷月予還歸哉。"
		],
		"Simplified":[
			"扬之水、不流束薪。彼其之子、不与我戍申。怀哉怀哉、曷月予还归哉。",
			"扬之水、不流束楚。彼其之子、不与我戍甫。怀哉怀哉、曷月予还归哉。",
			"扬之水、不流束蒲。彼其之子、不与我戍许。怀哉怀哉、曷月予还归哉。"
		]
	},
	{
		"Chapter":"詩經|國風|王風|中谷有蓷",
		"Traditional":[
			"中谷有蓷、暵其乾矣。有女仳離、嘅其嘆矣。嘅其嘆矣、遇人之艱難矣。",
			"中谷有蓷、暵其脩矣。有女仳離、條其歗矣。條其歗矣、遇人之不淑矣。",
			"中谷有蓷、暵其濕矣。有女仳離、啜其泣矣。啜其泣矣、何嗟及矣。"
		],
		"Simplified":[
			"中谷有蓷、暵其乾矣。有女仳离、嘅其叹矣。嘅其叹矣、遇人之艰难矣。",
			"中谷有蓷、暵其修矣。有女仳离、条其歗矣。条其歗矣、遇人之不淑矣。",
			"中谷有蓷、暵其湿矣。有女仳离、啜其泣矣。啜其泣矣、何嗟及矣。"
		]
	},
	{
		"Chapter":"詩經|國風|王風|兔爰",
		"Traditional":[
			"有兔爰爰、雉離于羅。我生之初、尚無為。我生之後、逢此百罹。尚寐無吪。",
			"有兔爰爰、雉離于罦。我生之初、尚無造。我生之後、逢此百憂。尚寐無覺。",
			"有兔爰爰、雉離于罿。我生之初、尚無庸。我生之後、逢此百凶。尚寐無聰。"
		],
		"Simplified":[
			"有兔爰爰、雉离于罗。我生之初、尚无为。我生之后、逢此百罹。尚寐无吪。",
			"有兔爰爰、雉离于罦。我生之初、尚无造。我生之后、逢此百忧。尚寐无觉。",
			"有兔爰爰、雉离于罿。我生之初、尚无庸。我生之后、逢此百凶。尚寐无聪。"
		]
	},
	{
		"Chapter":"詩經|國風|王風|葛藟",
		"Traditional":[
			"緜緜葛藟、在河之滸。終遠兄弟、謂他人父。謂他人父、亦莫我顧。",
			"緜緜葛藟、在河之涘。終遠兄弟、謂他人母。謂他人母、亦莫我有。",
			"緜緜葛藟、在河之漘。終遠兄弟、謂他人昆。謂他人昆、亦莫我聞。"
		],
		"Simplified":[
			"緜緜葛藟、在河之浒。终远兄弟、谓他人父。谓他人父、亦莫我顾。",
			"緜緜葛藟、在河之涘。终远兄弟、谓他人母。谓他人母、亦莫我有。",
			"緜緜葛藟、在河之漘。终远兄弟、谓他人昆。谓他人昆、亦莫我闻。"
		]
	},
	{
		"Chapter":"詩經|國風|王風|采葛",
		"Traditional":[
			"彼采葛兮。一日不見、如三月兮。",
			"彼采蕭兮。一日不見、如三秋兮。",
			"彼采艾兮。一日不見、如三歲兮。"
		],
		"Simplified":[
			"彼采葛兮。一日不见、如三月兮。",
			"彼采萧兮。一日不见、如三秋兮。",
			"彼采艾兮。一日不见、如三岁兮。"
		]
	},
	{
		"Chapter":"詩經|國風|王風|大車",
		"Traditional":[
			"大車檻檻、毳衣如菼。豈不爾思、畏子不敢。",
			"大車啍啍、毳衣如璊。豈不爾思、畏子不奔。",
			"穀則異室、死則同穴。謂予不信、有如皦日。"
		],
		"Simplified":[
			"大车槛槛、毳衣如菼。岂不尔思、畏子不敢。",
			"大车啍啍、毳衣如璊。岂不尔思、畏子不奔。",
			"谷则异室、死则同穴。谓予不信、有如皦日。"
		]
	},
	{
		"Chapter":"詩經|國風|王風|丘中有麻",
		"Traditional":[
			"丘中有麻、彼留子嗟。彼留子嗟、將其來施施。",
			"丘中有麥、彼留子國。彼留子國、將其來食。",
			"丘中有李、彼留之子。彼留之子、貽我佩玖。"
		],
		"Simplified":[
			"丘中有麻、彼留子嗟。彼留子嗟、将其来施施。",
			"丘中有麦、彼留子国。彼留子国、将其来食。",
			"丘中有李、彼留之子。彼留之子、贻我佩玖。"
		]
	},
	{
		"Chapter":"詩經|國風|鄭風|緇衣",
		"Traditional":[
			"緇衣之宜兮、敝、予又改為兮。適子之館兮、還、予授子之粲兮。",
			"緇衣之好兮、敝、予又改造兮。適子之館兮、還、予授子之粲兮。",
			"緇衣之蓆兮、敝、予又改作兮。適子之館兮、還、予授子之粲兮。"
		],
		"Simplified":[
			"缁衣之宜兮、敝、予又改为兮。适子之馆兮、还、予授子之粲兮。",
			"缁衣之好兮、敝、予又改造兮。适子之馆兮、还、予授子之粲兮。",
			"缁衣之席兮、敝、予又改作兮。适子之馆兮、还、予授子之粲兮。"
		]
	},
	{
		"Chapter":"詩經|國風|鄭風|將仲子",
		"Traditional":[
			"將仲子兮、無踰我里、無折我樹杞。豈敢愛之、畏我父母。仲可懷也、父母之言、亦可畏也。",
			"將仲子兮、無踰我墻、無折我樹桑。豈敢愛之、畏我諸兄。仲可懷也、諸兄之言、亦可畏也。",
			"將仲子兮、無踰我園、無折我樹檀。豈敢愛之、畏人之多言。仲可懷也、人之多言、亦可畏也。"
		],
		"Simplified":[
			"将仲子兮、无逾我里、无折我树杞。岂敢爱之、畏我父母。仲可怀也、父母之言、亦可畏也。",
			"将仲子兮、无逾我墙、无折我树桑。岂敢爱之、畏我诸兄。仲可怀也、诸兄之言、亦可畏也。",
			"将仲子兮、无逾我园、无折我树檀。岂敢爱之、畏人之多言。仲可怀也、人之多言、亦可畏也。"
		]
	},
	{
		"Chapter":"詩經|國風|鄭風|叔于田",
		"Traditional":[
			"叔于田、巷無居人。豈無居人、不如叔也、洵美且仁。",
			"叔于狩、巷無飲酒。豈無飲酒、不如叔也、洵美且好。",
			"叔適野、巷無服馬。豈無服馬、不如叔也、洵美且武。"
		],
		"Simplified":[
			"叔于田、巷无居人。岂无居人、不如叔也、洵美且仁。",
			"叔于狩、巷无饮酒。岂无饮酒、不如叔也、洵美且好。",
			"叔适野、巷无服马。岂无服马、不如叔也、洵美且武。"
		]
	},
	{
		"Chapter":"詩經|國風|鄭風|大叔于田",
		"Traditional":[
			"叔于田、乘乘馬、執轡如組、兩驂如舞。叔在藪、火烈具舉。襢裼暴虎、獻于公所。將叔無狃、戒其傷女。",
			"叔于田、乘乘黃、兩服上襄、兩驂雁行。叔在藪、火烈具揚。叔善射忌、又良御忌、抑磬控忌、抑縱送忌。",
			"叔于田、乘乘鴇、兩服齊首、兩驂如手。叔在藪、火烈具阜。叔馬慢忌、叔發罕忌、抑釋掤忌、抑鬯弓忌。"
		],
		"Simplified":[
			"叔于田、乘乘马、执辔如组、两骖如舞。叔在薮、火烈具举。袒裼暴虎、献于公所。将叔无狃、戒其伤女。",
			"叔于田、乘乘黄、两服上襄、两骖雁行。叔在薮、火烈具扬。叔善射忌、又良御忌、抑磬控忌、抑纵送忌。",
			"叔于田、乘乘鸨、两服齐首、两骖如手。叔在薮、火烈具阜。叔马慢忌、叔发罕忌、抑释掤忌、抑鬯弓忌。"
		]
	},
	{
		"Chapter":"詩經|國風|鄭風|清人",
		"Traditional":[
			"清人在彭、駟介旁旁、二矛重英、河上乎翱翔。",
			"清人在消、駟介麃麃、二矛重喬、河上乎逍遙。",
			"清人在軸、駟介陶陶、左旋右抽、中軍作好。"
		],
		"Simplified":[
			"清人在彭、驷介旁旁、二矛重英、河上乎翱翔。",
			"清人在消、驷介麃麃、二矛重乔、河上乎逍遥。",
			"清人在轴、驷介陶陶、左旋右抽、中军作好。"
		]
	},
	{
		"Chapter":"詩經|國風|鄭風|羔裘",
		"Traditional":[
			"羔裘如濡、洵直且侯。彼其之子、舍命不渝。",
			"羔裘豹飾、孔武有力。彼其之子、邦之司直。",
			"羔裘晏兮、三英粲兮。彼其之子、邦之彥兮。"
		],
		"Simplified":[
			"羔裘如濡、洵直且侯。彼其之子、舍命不渝。",
			"羔裘豹饰、孔武有力。彼其之子、邦之司直。",
			"羔裘晏兮、三英粲兮。彼其之子、邦之彦兮。"
		]
	},
	{
		"Chapter":"詩經|國風|鄭風|遵大路",
		"Traditional":[
			"遵大路兮、摻執子之袪兮。無我惡兮、不寁故也。",
			"遵大路兮、摻執子之手兮。無我魗兮、不寁好也。"
		],
		"Simplified":[
			"遵大路兮、掺执子之袪兮。无我恶兮、不寁故也。",
			"遵大路兮、掺执子之手兮。无我魗兮、不寁好也。"
		]
	},
	{
		"Chapter":"詩經|國風|鄭風|女曰雞鳴",
		"Traditional":[
			"女曰雞鳴、士曰昧旦。子興視夜、明星有爛。將翱將翔、弋鳧與鴈。",
			"弋言加之、與子宜之。宜言飲酒、與子偕老。琴瑟在御、莫不靜好。",
			"知子之來之、雜佩以贈之。知子之順之、雜佩以問之。知子之好之、雜佩以報之。"
		],
		"Simplified":[
			"女曰鸡鸣、士曰昧旦。子兴视夜、明星有烂。将翱将翔、弋凫与雁。",
			"弋言加之、与子宜之。宜言饮酒、与子偕老。琴瑟在御、莫不静好。",
			"知子之来之、杂佩以赠之。知子之顺之、杂佩以问之。知子之好之、杂佩以报之。"
		]
	},
	{
		"Chapter":"詩經|國風|鄭風|有女同車",
		"Traditional":[
			"有女同車、顏如舜華。將翱將翔、佩玉瓊琚。彼美孟姜、洵美且都。",
			"有女同行、顏如舜英。將翱將翔、佩玉將將。彼美孟姜、德音不忘。"
		],
		"Simplified":[
			"有女同车、颜如舜华。将翱将翔、佩玉琼琚。彼美孟姜、洵美且都。",
			"有女同行、颜如舜英。将翱将翔、佩玉将将。彼美孟姜、德音不忘。"
		]
	},
	{
		"Chapter":"詩經|國風|鄭風|山有扶蘇",
		"Traditional":[
			"山有扶蘇、隰有荷華。不見子都、乃見狂且。",
			"山有橋松、隰有游龍。不見子充、乃見狡童。"
		],
		"Simplified":[
			"山有扶苏、隰有荷华。不见子都、乃见狂且。",
			"山有桥松、隰有游龙。不见子充、乃见狡童。"
		]
	},
	{
		"Chapter":"詩經|國風|鄭風|蘀兮",
		"Traditional":[
			"蘀兮蘀兮、風其吹女。叔兮伯兮、倡予和女。",
			"蘀兮蘀兮、風其漂女。叔兮伯兮、倡予要女。"
		],
		"Simplified":[
			"蘀兮蘀兮、风其吹女。叔兮伯兮、倡予和女。",
			"蘀兮蘀兮、风其漂女。叔兮伯兮、倡予要女。"
		]
	},
	{
		"Chapter":"詩經|國風|鄭風|狡童",
		"Traditional":[
			"彼狡童兮、不與我言兮。維子之故、使我不能餐兮。",
			"彼狡童兮、不與我食兮。維子之故、使我不能息兮。"
		],
		"Simplified":[
			"彼狡童兮、不与我言兮。维子之故、使我不能餐兮。",
			"彼狡童兮、不与我食兮。维子之故、使我不能息兮。"
		]
	},
	{
		"Chapter":"詩經|國風|鄭風|褰裳",
		"Traditional":[
			"子惠思我、褰裳涉溱。子不我思、豈無他人。狂童之狂也且。",
			"子惠思我、褰裳涉洧。子不我思、豈無他士。狂童之狂也且。"
		],
		"Simplified":[
			"子惠思我、褰裳涉溱。子不我思、岂无他人。狂童之狂也且。",
			"子惠思我、褰裳涉洧。子不我思、岂无他士。狂童之狂也且。"
		]
	},
	{
		"Chapter":"詩經|國風|鄭風|丰",
		"Traditional":[
			"子之丰兮、俟我乎巷兮。悔予不送兮。",
			"子之昌兮、俟我乎堂兮。悔予不將兮。",
			"衣錦褧衣、裳錦褧裳。叔兮伯兮、駕予與行。",
			"裳錦褧裳、衣錦褧衣。叔兮伯兮、駕予與歸。"
		],
		"Simplified":[
			"子之丰兮、俟我乎巷兮。悔予不送兮。",
			"子之昌兮、俟我乎堂兮。悔予不将兮。",
			"衣锦褧衣、裳锦褧裳。叔兮伯兮、驾予与行。",
			"裳锦褧裳、衣锦褧衣。叔兮伯兮、驾予与归。"
		]
	},
	{
		"Chapter":"詩經|國風|鄭風|東門之墠",
		"Traditional":[
			"東門之墠、茹藘在阪。其室則邇、其人甚遠。",
			"東門之栗、有踐家室。豈不爾思、子不我即。"
		],
		"Simplified":[
			"东门之墠、茹藘在阪。其室则迩、其人甚远。",
			"东门之栗、有践家室。岂不尔思、子不我即。"
		]
	},
	{
		"Chapter":"詩經|國風|鄭風|風雨",
		"Traditional":[
			"風雨淒淒、雞鳴喈喈。既見君子、云胡不夷。",
			"風雨瀟瀟、雞鳴膠膠。既見君子、云胡不瘳。",
			"風雨如晦、雞鳴不已。既見君子、云胡不喜。"
		],
		"Simplified":[
			"风雨凄凄、鸡鸣喈喈。既见君子、云胡不夷。",
			"风雨潇潇、鸡鸣胶胶。既见君子、云胡不瘳。",
			"风雨如晦、鸡鸣不已。既见君子、云胡不喜。"
		]
	},
	{
		"Chapter":"詩經|國風|鄭風|子衿",
		"Traditional":[
			"青青子衿、悠悠我心。縱我不往、子寧不嗣音。",
			"青青子佩、悠悠我思。縱我不往、子寧不來。",
			"挑兮達兮、在城闕兮。一日不見、如三月兮。"
		],
		"Simplified":[
			"青青子衿、悠悠我心。纵我不往、子宁不嗣音。",
			"青青子佩、悠悠我思。纵我不往、子宁不来。",
			"挑兮达兮、在城阙兮。一日不见、如三月兮。"
		]
	},
	{
		"Chapter":"詩經|國風|鄭風|揚之水",
		"Traditional":[
			"揚之水、不流束楚。終鮮兄弟、維予與女。無信人之言、人實迋女。",
			"揚之水、不流束薪。終鮮兄弟、維予二人。無信人之言、人實不信。"
		],
		"Simplified":[
			"扬之水、不流束楚。终鲜兄弟、维予与女。无信人之言、人实迋女。",
			"扬之水、不流束薪。终鲜兄弟、维予二人。无信人之言、人实不信。"
		]
	},
	{
		"Chapter":"詩經|國風|鄭風|出其東門",
		"Traditional":[
			"出其東門、有女如雲。雖則如雲、匪我思存。縞衣綦巾、聊樂我員。",
			"出其闉闍、有女如荼。雖則如荼、匪我思且。縞衣茹藘、聊可與娛。"
		],
		"Simplified":[
			"出其东门、有女如云。虽则如云、匪我思存。缟衣綦巾、聊乐我员。",
			"出其闉闍、有女如荼。虽则如荼、匪我思且。缟衣茹藘、聊可与娱。"
		]
	},
	{
		"Chapter":"詩經|國風|鄭風|野有蔓草",
		"Traditional":[
			"野有蔓草、零露漙兮。有美一人、清揚婉兮。邂逅相遇、適我願兮。",
			"野有蔓草、零露瀼瀼。有美一人、婉如清揚。邂逅相遇、與子偕臧。"
		],
		"Simplified":[
			"野有蔓草、零露漙兮。有美一人、清扬婉兮。邂逅相遇、适我愿兮。",
			"野有蔓草、零露瀼瀼。有美一人、婉如清扬。邂逅相遇、与子偕臧。"
		]
	},
	{
		"Chapter":"詩經|國風|鄭風|溱洧",
		"Traditional":[
			"溱與洧、方渙渙兮。士與女、方秉蕑兮。女曰觀乎。士曰既且。且往觀乎。洧之外、洵訏且樂。維士與女、伊其相謔、贈之以勺藥。",
			"溱與洧、瀏其清矣。士與女、殷其盈兮。女曰觀乎。士曰既且。且往觀乎。洧之外、洵訏且樂。維士與女、伊其將謔、贈之以勺藥。"
		],
		"Simplified":[
			"溱与洧、方涣涣兮。士与女、方秉蕑兮。女曰观乎。士曰既且。且往观乎。洧之外、洵吁且乐。维士与女、伊其相谑、赠之以勺药。",
			"溱与洧、浏其清矣。士与女、殷其盈兮。女曰观乎。士曰既且。且往观乎。洧之外、洵吁且乐。维士与女、伊其将谑、赠之以勺药。"
		]
	},
	{
		"Chapter":"詩經|國風|齊風|雞鳴",
		"Traditional":[
			"雞既鳴矣、朝既盈矣。匪雞則鳴、蒼蠅之聲。",
			"東方明矣、朝既昌矣。匪東方則明、月出之光。",
			"蟲飛薨薨、甘與子同夢。會且歸矣、無庶予子憎。"
		],
		"Simplified":[
			"鸡既鸣矣、朝既盈矣。匪鸡则鸣、苍蝇之声。",
			"东方明矣、朝既昌矣。匪东方则明、月出之光。",
			"虫飞薨薨、甘与子同梦。会且归矣、无庶予子憎。"
		]
	},
	{
		"Chapter":"詩經|國風|齊風|還",
		"Traditional":[
			"子之還兮、遭我乎峱之閒兮。並驅從兩肩兮、揖我謂我儇兮。",
			"子之茂兮、遭我乎峱之道兮。並驅從兩牡兮、揖我謂我好兮。",
			"子之昌兮、遭我乎峱之陽兮。並驅從兩狼兮、揖我謂我臧兮。"
		],
		"Simplified":[
			"子之还兮、遭我乎峱之闲兮。并驱从两肩兮、揖我谓我儇兮。",
			"子之茂兮、遭我乎峱之道兮。并驱从两牡兮、揖我谓我好兮。",
			"子之昌兮、遭我乎峱之阳兮。并驱从两狼兮、揖我谓我臧兮。"
		]
	},
	{
		"Chapter":"詩經|國風|齊風|著",
		"Traditional":[
			"俟我於著乎而、充耳以素乎而、尚之以瓊華乎而。",
			"俟我於庭乎而、充耳以青乎而、尚之以瓊瑩乎而。",
			"俟我於堂乎而、充耳以黃乎而、尚之以瓊英乎而。"
		],
		"Simplified":[
			"俟我于著乎而、充耳以素乎而、尚之以琼华乎而。",
			"俟我于庭乎而、充耳以青乎而、尚之以琼莹乎而。",
			"俟我于堂乎而、充耳以黄乎而、尚之以琼英乎而。"
		]
	},
	{
		"Chapter":"詩經|國風|齊風|東方之日",
		"Traditional":[
			"東方之日兮。彼姝者子、在我室兮。在我室兮、履我即兮。",
			"東方之月兮。彼姝者子、在我闥兮。在我闥兮、履我發兮。"
		],
		"Simplified":[
			"东方之日兮。彼姝者子、在我室兮。在我室兮、履我即兮。",
			"东方之月兮。彼姝者子、在我闼兮。在我闼兮、履我发兮。"
		]
	},
	{
		"Chapter":"詩經|國風|齊風|東方未明",
		"Traditional":[
			"東方未明、顛倒衣裳。顛之倒之、自公召之。",
			"東方未晞、顛倒裳衣。倒之顛之、自公令之。",
			"折柳樊圃、狂夫瞿瞿。不能辰夜、不夙則莫。"
		],
		"Simplified":[
			"东方未明、颠倒衣裳。颠之倒之、自公召之。",
			"东方未晞、颠倒裳衣。倒之颠之、自公令之。",
			"折柳樊圃、狂夫瞿瞿。不能辰夜、不夙则莫。"
		]
	},
	{
		"Chapter":"詩經|國風|齊風|南山",
		"Traditional":[
			"南山崔崔、雄狐綏綏。魯道有蕩、齊子由歸。既曰歸止、曷又懷止。",
			"葛屨五兩、冠緌雙止。魯道有蕩、齊子庸止。既曰庸止、曷又從止。",
			"蓺麻如之何、衡從其畝。取妻如之何、必告父母。既曰告止、曷又鞠止。",
			"析薪如之何、匪斧不克。取妻如之何、匪媒不得。既曰得止、曷又極止。"
		],
		"Simplified":[
			"南山崔崔、雄狐绥绥。鲁道有荡、齐子由归。既曰归止、曷又怀止。",
			"葛屦五两、冠緌双止。鲁道有荡、齐子庸止。既曰庸止、曷又从止。",
			"蓺麻如之何、衡从其亩。取妻如之何、必告父母。既曰告止、曷又鞠止。",
			"析薪如之何、匪斧不克。取妻如之何、匪媒不得。既曰得止、曷又极止。"
		]
	},
	{
		"Chapter":"詩經|國風|齊風|甫田",
		"Traditional":[
			"無田甫田、維莠驕驕。無思遠人、勞心忉忉。",
			"無田甫田、維莠桀桀。無思遠人、勞心怛怛。",
			"婉兮孌兮、總角丱兮。未幾見兮、突而弁兮。"
		],
		"Simplified":[
			"无田甫田、维莠骄骄。无思远人、劳心忉忉。",
			"无田甫田、维莠桀桀。无思远人、劳心怛怛。",
			"婉兮娈兮、总角丱兮。未几见兮、突而弁兮。"
		]
	},
	{
		"Chapter":"詩經|國風|齊風|盧令",
		"Traditional":[
			"盧令令、其人美且仁。",
			"盧重環、其人美且鬈。",
			"盧重鋂、其人美且偲。"
		],
		"Simplified":[
			"卢令令、其人美且仁。",
			"卢重环、其人美且鬈。",
			"卢重镅、其人美且偲。"
		]
	},
	{
		"Chapter":"詩經|國風|齊風|敝笱",
		"Traditional":[
			"敝笱在梁、其魚魴鰥。齊子歸止、其從如雲。",
			"敝笱在梁、其魚魴鱮。齊子歸止、其從如雨。",
			"敝笱在梁、其魚唯唯。齊子歸止、其從如水。"
		],
		"Simplified":[
			"敝笱在梁、其鱼鲂鳏。齐子归止、其从如云。",
			"敝笱在梁、其鱼鲂鱮。齐子归止、其从如雨。",
			"敝笱在梁、其鱼唯唯。齐子归止、其从如水。"
		]
	},
	{
		"Chapter":"詩經|國風|齊風|載驅",
		"Traditional":[
			"載驅薄薄、簟茀朱鞹。魯道有蕩、齊子發夕。",
			"四驪濟濟、垂轡濔濔。魯道有蕩、齊子豈弟。",
			"汶水湯湯、行人彭彭。魯道有蕩、齊子翱翔。",
			"汶水滔滔、行人儦儦。魯道有蕩、齊子遊遨。"
		],
		"Simplified":[
			"载驱薄薄、簟茀朱鞹。鲁道有荡、齐子发夕。",
			"四骊济济、垂辔弥弥。鲁道有荡、齐子岂弟。",
			"汶水汤汤、行人彭彭。鲁道有荡、齐子翱翔。",
			"汶水滔滔、行人儦儦。鲁道有荡、齐子游遨。"
		]
	},
	{
		"Chapter":"詩經|國風|齊風|猗嗟",
		"Traditional":[
			"猗嗟昌兮、頎而長兮、抑若揚兮、美目揚兮。巧趨蹌兮、射則臧兮。",
			"猗嗟名兮、美目清兮。儀既成兮。終日射侯、不出正兮。展我甥兮。",
			"猗嗟孌兮、清揚婉兮。舞則選兮、射則貫兮。四矢反兮、以禦亂兮。"
		],
		"Simplified":[
			"猗嗟昌兮、颀而长兮、抑若扬兮、美目扬兮。巧趋跄兮、射则臧兮。",
			"猗嗟名兮、美目清兮。仪既成兮。终日射侯、不出正兮。展我甥兮。",
			"猗嗟娈兮、清扬婉兮。舞则选兮、射则贯兮。四矢反兮、以御乱兮。"
		]
	},
	{
		"Chapter":"詩經|國風|魏風|葛屨",
		"Traditional":[
			"糾糾葛屨、可以履霜。摻摻女手、可以縫裳。要之襋之、好人服之。",
			"好人提提、宛然左辟、佩其象揥。維是褊心、是以為刺。"
		],
		"Simplified":[
			"纠纠葛屦、可以履霜。掺掺女手、可以缝裳。要之襋之、好人服之。",
			"好人提提、宛然左辟、佩其象揥。维是褊心、是以为刺。"
		]
	},
	{
		"Chapter":"詩經|國風|魏風|汾沮洳",
		"Traditional":[
			"彼汾沮洳、言采其莫。彼其之子、美無度。美無度、殊異乎公路。",
			"彼汾一方、言采其桑。彼其之子、美如英。美如英、殊異乎公行。",
			"彼汾一曲、言采其藚。彼其之子、美如玉。美如玉、殊異乎公族。"
		],
		"Simplified":[
			"彼汾沮洳、言采其莫。彼其之子、美无度。美无度、殊异乎公路。",
			"彼汾一方、言采其桑。彼其之子、美如英。美如英、殊异乎公行。",
			"彼汾一曲、言采其藚。彼其之子、美如玉。美如玉、殊异乎公族。"
		]
	},
	{
		"Chapter":"詩經|國風|魏風|園有桃",
		"Traditional":[
			"園有桃、其實之殽。心之憂矣、我歌且謠。不我知者、謂我士也驕。彼人是哉、子曰何其。心之憂矣、其誰知之。其誰知之、蓋亦勿思。",
			"園有棘、其實之食。心之憂矣、聊以行國。不我知者、謂我士也罔極。彼人是哉、子曰何其。心之憂矣、其誰知之。其誰知之、蓋亦勿思。"
		],
		"Simplified":[
			"园有桃、其实之淆。心之忧矣、我歌且谣。不我知者、谓我士也骄。彼人是哉、子曰何其。心之忧矣、其谁知之。其谁知之、盖亦勿思。",
			"园有棘、其实之食。心之忧矣、聊以行国。不我知者、谓我士也罔极。彼人是哉、子曰何其。心之忧矣、其谁知之。其谁知之、盖亦勿思。"
		]
	},
	{
		"Chapter":"詩經|國風|魏風|陟岵",
		"Traditional":[
			"陟彼岵兮、瞻望父兮。父曰嗟、予子行役、夙夜無已。上慎旃哉、猶來無止。",
			"陟彼屺兮、瞻望母兮。母曰嗟、予季行役、夙夜無寐。上慎旃哉、猶來無棄。",
			"陟彼岡兮、瞻望兄兮。兄曰嗟、予弟行役、夙夜必偕。上慎旃哉、猶來無死。"
		],
		"Simplified":[
			"陟彼岵兮、瞻望父兮。父曰嗟、予子行役、夙夜无已。上慎旃哉、犹来无止。",
			"陟彼屺兮、瞻望母兮。母曰嗟、予季行役、夙夜无寐。上慎旃哉、犹来无弃。",
			"陟彼冈兮、瞻望兄兮。兄曰嗟、予弟行役、夙夜必偕。上慎旃哉、犹来无死。"
		]
	},
	{
		"Chapter":"詩經|國風|魏風|十畝之閒",
		"Traditional":[
			"十畝之閒兮、桑者閑閑兮。行與子還兮。",
			"十畝之外兮、桑者泄泄兮。行與子逝兮。"
		],
		"Simplified":[
			"十亩之闲兮、桑者闲闲兮。行与子还兮。",
			"十亩之外兮、桑者泄泄兮。行与子逝兮。"
		]
	},
	{
		"Chapter":"詩經|國風|魏風|伐檀",
		"Traditional":[
			"坎坎伐檀兮、寘之河之干兮、河水清且漣猗。不稼不穡、胡取禾三百廛兮。不狩不獵、胡瞻爾庭有縣貆兮。彼君子兮、不素餐兮。",
			"坎坎伐輻兮、寘之河之側兮、河水清且直猗。不稼不穡、胡取禾三百億兮。不狩不獵、胡瞻爾庭有縣特兮。彼君子兮、不素食兮。",
			"坎坎伐輪兮、寘之河之漘兮、河水清且淪猗。不稼不穡、胡取禾三百囷兮。不狩不獵、胡瞻爾庭有縣鶉兮。彼君子兮、不素飧兮。"
		],
		"Simplified":[
			"坎坎伐檀兮、置之河之干兮、河水清且涟猗。不稼不穑、胡取禾三百廛兮。不狩不猎、胡瞻尔庭有县貆兮。彼君子兮、不素餐兮。",
			"坎坎伐辐兮、置之河之侧兮、河水清且直猗。不稼不穑、胡取禾三百亿兮。不狩不猎、胡瞻尔庭有县特兮。彼君子兮、不素食兮。",
			"坎坎伐轮兮、置之河之漘兮、河水清且沦猗。不稼不穑、胡取禾三百囷兮。不狩不猎、胡瞻尔庭有县鹑兮。彼君子兮、不素飧兮。"
		]
	},
	{
		"Chapter":"詩經|國風|魏風|碩鼠",
		"Traditional":[
			"碩鼠碩鼠、無食我黍。三歲貫女、莫我肯顧。逝將去女、適彼樂土。樂土樂土、爰得我所。",
			"碩鼠碩鼠、無食我麥。三歲貫女、莫我肯德。逝將去女、適彼樂國。樂國樂國、爰得我直。",
			"碩鼠碩鼠、無食我苗。三歲貫女、莫我肯勞。逝將去女、適彼樂郊。樂郊樂郊、誰之永號。"
		],
		"Simplified":[
			"硕鼠硕鼠、无食我黍。三岁贯女、莫我肯顾。逝将去女、适彼乐土。乐土乐土、爰得我所。",
			"硕鼠硕鼠、无食我麦。三岁贯女、莫我肯德。逝将去女、适彼乐国。乐国乐国、爰得我直。",
			"硕鼠硕鼠、无食我苗。三岁贯女、莫我肯劳。逝将去女、适彼乐郊。乐郊乐郊、谁之永号。"
		]
	},
	{
		"Chapter":"詩經|國風|唐風|蟋蟀",
		"Traditional":[
			"蟋蟀在堂、歲聿其莫。今我不樂、日月其除。無已大康、職思其居。好樂無荒、良士瞿瞿。",
			"蟋蟀在堂、歲聿其逝。今我不樂、日月其邁。無已大康、職思其外。好樂無荒、良士蹶蹶。",
			"蟋蟀在堂、役車其休。今我不樂、日月其慆。無已大康、職思其憂。好樂無荒、良士休休。"
		],
		"Simplified":[
			"蟋蟀在堂、岁聿其莫。今我不乐、日月其除。无已大康、职思其居。好乐无荒、良士瞿瞿。",
			"蟋蟀在堂、岁聿其逝。今我不乐、日月其迈。无已大康、职思其外。好乐无荒、良士蹶蹶。",
			"蟋蟀在堂、役车其休。今我不乐、日月其慆。无已大康、职思其忧。好乐无荒、良士休休。"
		]
	},
	{
		"Chapter":"詩經|國風|唐風|山有樞",
		"Traditional":[
			"山有樞、隰有榆。子有衣裳、弗曳弗婁。子有車馬、弗馳弗驅。宛其死矣、他人是愉。",
			"山有栲、隰有杻。子有廷內、弗洒弗埽。子有鐘鼓、弗鼓弗考。宛其死矣、他人是保。",
			"山有漆、隰有栗。子有酒食、何不日鼓瑟。且以喜樂、且以永日。宛其死矣、他人入室。"
		],
		"Simplified":[
			"山有枢、隰有榆。子有衣裳、弗曳弗娄。子有车马、弗驰弗驱。宛其死矣、他人是愉。",
			"山有栲、隰有杻。子有廷内、弗洒弗埽。子有钟鼓、弗鼓弗考。宛其死矣、他人是保。",
			"山有漆、隰有栗。子有酒食、何不日鼓瑟。且以喜乐、且以永日。宛其死矣、他人入室。"
		]
	},
	{
		"Chapter":"詩經|國風|唐風|揚之水",
		"Traditional":[
			"揚之水、白石鑿鑿。素衣朱襮、從子于沃。既見君子、云何不樂。",
			"揚之水、白石皓皓。素衣朱繡、從子于鵠。既見君子、云何其憂。",
			"揚之水、白石粼粼。我聞有命、不敢以告人。"
		],
		"Simplified":[
			"扬之水、白石凿凿。素衣朱襮、从子于沃。既见君子、云何不乐。",
			"扬之水、白石皓皓。素衣朱绣、从子于鹄。既见君子、云何其忧。",
			"扬之水、白石粼粼。我闻有命、不敢以告人。"
		]
	},
	{
		"Chapter":"詩經|國風|唐風|椒聊",
		"Traditional":[
			"椒聊之實、蕃衍盈升。彼其之子、碩大無朋。椒聊且、遠條且。",
			"椒聊之實、蕃衍盈匊。彼其之子、碩大且篤。椒聊且、遠條且。"
		],
		"Simplified":[
			"椒聊之实、蕃衍盈升。彼其之子、硕大无朋。椒聊且、远条且。",
			"椒聊之实、蕃衍盈掬。彼其之子、硕大且笃。椒聊且、远条且。"
		]
	},
	{
		"Chapter":"詩經|國風|唐風|綢繆",
		"Traditional":[
			"綢繆束薪、三星在天。今夕何夕、見此良人。子兮子兮、如此良人何。",
			"綢繆束芻、三星在隅。今夕何夕、見此邂逅。子兮子兮、如此邂逅何。",
			"綢繆束楚、三星在戶。今夕何夕、見此粲者。子兮子兮、如此粲者何。"
		],
		"Simplified":[
			"绸缪束薪、三星在天。今夕何夕、见此良人。子兮子兮、如此良人何。",
			"绸缪束刍、三星在隅。今夕何夕、见此邂逅。子兮子兮、如此邂逅何。",
			"绸缪束楚、三星在户。今夕何夕、见此粲者。子兮子兮、如此粲者何。"
		]
	},
	{
		"Chapter":"詩經|國風|唐風|杕杜",
		"Traditional":[
			"有杕之杜、其葉湑湑。獨行踽踽。豈無他人、不如我同父。嗟行之人、胡不比焉。人無兄弟、胡不佽焉。",
			"有杕之杜、其葉菁菁。獨行睘睘。豈無他人、不如我同姓。嗟行之人、胡不比焉。人無兄弟、胡不佽焉。"
		],
		"Simplified":[
			"有杕之杜、其叶湑湑。独行踽踽。岂无他人、不如我同父。嗟行之人、胡不比焉。人无兄弟、胡不佽焉。",
			"有杕之杜、其叶菁菁。独行睘睘。岂无他人、不如我同姓。嗟行之人、胡不比焉。人无兄弟、胡不佽焉。"
		]
	},
	{
		"Chapter":"詩經|國風|唐風|羔裘",
		"Traditional":[
			"羔裘豹袪、自我人居居。豈無他人、維子之故。",
			"羔裘豹褎、自我人究究。豈無他人、維子之好。"
		],
		"Simplified":[
			"羔裘豹袪、自我人居居。岂无他人、维子之故。",
			"羔裘豹袖、自我人究究。岂无他人、维子之好。"
		]
	},
	{
		"Chapter":"詩經|國風|唐風|鴇羽",
		"Traditional":[
			"肅肅鴇羽、集于苞栩。王事靡盬、不能蓺稷黍、父母何怙。悠悠蒼天、曷其有所。",
			"肅肅鴇翼、集于苞棘。王事靡盬、不能蓺黍稷、父母何食。悠悠蒼天、曷其有極。",
			"肅肅鴇行、集于苞桑。王事靡盬、不能蓺稻粱、父母何嘗。悠悠蒼天、曷其有常。"
		],
		"Simplified":[
			"肃肃鸨羽、集于苞栩。王事靡盬、不能蓺稷黍、父母何怙。悠悠苍天、曷其有所。",
			"肃肃鸨翼、集于苞棘。王事靡盬、不能蓺黍稷、父母何食。悠悠苍天、曷其有极。",
			"肃肃鸨行、集于苞桑。王事靡盬、不能蓺稻粱、父母何尝。悠悠苍天、曷其有常。"
		]
	},
	{
		"Chapter":"詩經|國風|唐風|無衣",
		"Traditional":[
			"豈曰無衣七兮、不如子之衣、安且吉兮。",
			"豈曰無衣六兮、不如子之衣、安且燠兮。"
		],
		"Simplified":[
			"岂曰无衣七兮、不如子之衣、安且吉兮。",
			"岂曰无衣六兮、不如子之衣、安且燠兮。"
		]
	},
	{
		"Chapter":"詩經|國風|唐風|有杕之杜",
		"Traditional":[
			"有杕之杜、生于道左。彼君子兮、噬肯適我。中心好之、曷飲食之。",
			"有杕之杜、生于道周。彼君子兮、噬肯來遊。中心好之、曷飲食之。"
		],
		"Simplified":[
			"有杕之杜、生于道左。彼君子兮、噬肯适我。中心好之、曷饮食之。",
			"有杕之杜、生于道周。彼君子兮、噬肯来游。中心好之、曷饮食之。"
		]
	},
	{
		"Chapter":"詩經|國風|唐風|葛生",
		"Traditional":[
			"葛生蒙楚、蘞蔓于野。予美亡此、誰與獨處。",
			"葛生蒙棘、蘞蔓于域。予美亡此、誰與獨息。",
			"角枕粲兮、錦衾爛兮。予美亡此、誰與獨旦。",
			"夏之日、冬之夜、百歲之後、歸於其居。",
			"冬之夜、夏之日、百歲之後、歸於其室。"
		],
		"Simplified":[
			"葛生蒙楚、蔹蔓于野。予美亡此、谁与独处。",
			"葛生蒙棘、蔹蔓于域。予美亡此、谁与独息。",
			"角枕粲兮、锦衾烂兮。予美亡此、谁与独旦。",
			"夏之日、冬之夜、百岁之后、归于其居。",
			"冬之夜、夏之日、百岁之后、归于其室。"
		]
	},
	{
		"Chapter":"詩經|國風|唐風|采苓",
		"Traditional":[
			"采苓采苓、首陽之巔。人之為言、苟亦無信。舍旃舍旃、苟亦無然。人之為言、胡得焉。",
			"采苦采苦、首陽之下。人之為言、苟亦無與。舍旃舍旃、苟亦無然。人之為言、胡得焉。",
			"采葑采葑、首陽之東。人之為言、苟亦無從。舍旃舍旃、苟亦無然。人之為言、胡得焉。"
		],
		"Simplified":[
			"采苓采苓、首阳之巅。人之为言、苟亦无信。舍旃舍旃、苟亦无然。人之为言、胡得焉。",
			"采苦采苦、首阳之下。人之为言、苟亦无与。舍旃舍旃、苟亦无然。人之为言、胡得焉。",
			"采葑采葑、首阳之东。人之为言、苟亦无从。舍旃舍旃、苟亦无然。人之为言、胡得焉。"
		]
	},
	{
		"Chapter":"詩經|國風|秦風|車鄰",
		"Traditional":[
			"有車鄰鄰、有馬白顛。未見君子、寺人之令。",
			"阪有漆、隰有栗。既見君子、並坐鼓瑟。今者不樂、逝者其耋。",
			"阪有桑、隰有楊。既見君子、並坐鼓簧。今者不樂、逝者其亡。"
		],
		"Simplified":[
			"有车邻邻、有马白颠。未见君子、寺人之令。",
			"阪有漆、隰有栗。既见君子、并坐鼓瑟。今者不乐、逝者其耋。",
			"阪有桑、隰有杨。既见君子、并坐鼓簧。今者不乐、逝者其亡。"
		]
	},
	{
		"Chapter":"詩經|國風|秦風|駟驖",
		"Traditional":[
			"駟驖孔阜、六轡在手。公之媚子、從公于狩。",
			"奉時辰牡、辰牡孔碩。公曰左之、舍拔則獲。",
			"遊于北園、四馬既閑。輶車鸞鑣、載獫歇驕。"
		],
		"Simplified":[
			"驷驖孔阜、六辔在手。公之媚子、从公于狩。",
			"奉时辰牡、辰牡孔硕。公曰左之、舍拔则获。",
			"游于北园、四马既闲。輶车鸾镳、载猃歇骄。"
		]
	},
	{
		"Chapter":"詩經|國風|秦風|小戎",
		"Traditional":[
			"小戎俴收、五楘梁輈。游環脅驅、陰靷鋈續、文茵暢轂、駕我騏馵。言念君子、溫其如玉。在其板屋、亂我心曲。",
			"四牡孔阜、六轡在手、騏駵是中、騧驪是驂、龍盾之合、鋈以觼軜。言念君子、溫其在邑。方何為期、胡然我念之。",
			"俴駟孔羣、厹矛鋈錞、蒙伐有苑、虎韔鏤膺、交韔二弓、竹閉緄縢。言念君子、載寢載興。厭厭良人、秩秩德音。"
		],
		"Simplified":[
			"小戎俴收、五楘梁輈。游环胁驱、阴靷鋈续、文茵畅毂、驾我骐馵。言念君子、温其如玉。在其板屋、乱我心曲。",
			"四牡孔阜、六辔在手、骐駵是中、騧骊是骖、龙盾之合、鋈以觼軜。言念君子、温其在邑。方何为期、胡然我念之。",
			"俴驷孔羣、厹矛鋈錞、蒙伐有苑、虎韔镂膺、交韔二弓、竹闭绲縢。言念君子、载寝载兴。厌厌良人、秩秩德音。"
		]
	},
	{
		"Chapter":"詩經|國風|秦風|蒹葭",
		"Traditional":[
			"蒹葭蒼蒼、白露為霜。所謂伊人、在水一方。遡洄從之、道阻且長。遡遊從之、宛在水中央。",
			"蒹葭淒淒、白露未晞。所謂伊人、在水之湄。遡洄從之、道阻且躋。遡遊從之、宛在水中坻。",
			"蒹葭采采、白露未已。所謂伊人、在水之涘。遡洄從之、道阻且右。遡遊從之、宛在水中沚。"
		],
		"Simplified":[
			"蒹葭苍苍、白露为霜。所谓伊人、在水一方。遡洄从之、道阻且长。遡游从之、宛在水中央。",
			"蒹葭凄凄、白露未晞。所谓伊人、在水之湄。遡洄从之、道阻且跻。遡游从之、宛在水中坻。",
			"蒹葭采采、白露未已。所谓伊人、在水之涘。遡洄从之、道阻且右。遡游从之、宛在水中沚。"
		]
	},
	{
		"Chapter":"詩經|國風|秦風|終南",
		"Traditional":[
			"終南何有、有條有梅。君子至止、錦衣狐裘。顏如渥丹、其君也哉。",
			"終南何有、有紀有堂。君子至止、黻衣繡裳、佩玉將將、壽考不忘。"
		],
		"Simplified":[
			"终南何有、有条有梅。君子至止、锦衣狐裘。颜如渥丹、其君也哉。",
			"终南何有、有纪有堂。君子至止、黻衣绣裳、佩玉将将、寿考不忘。"
		]
	},
	{
		"Chapter":"詩經|國風|秦風|黃鳥",
		"Traditional":[
			"交交黃鳥、止于棘。誰從穆公、子車奄息。維此奄息、百夫之特。臨其穴、惴惴其慄。彼蒼者天、殲我良人。如可贖兮、人百其身。",
			"交交黃鳥、止于桑。誰從穆公、子車仲行。維此仲行、百夫之防。臨其穴、惴惴其慄。彼蒼者天、殲我良人。如可贖兮、人百其身。",
			"交交黃鳥、止于楚。誰從穆公、子車鍼虎。維此鍼虎、百夫之禦。臨其穴、惴惴其慄。彼蒼者天、殲我良人。如可贖兮、人百其身。"
		],
		"Simplified":[
			"交交黄鸟、止于棘。谁从穆公、子车奄息。维此奄息、百夫之特。临其穴、惴惴其栗。彼苍者天、歼我良人。如可赎兮、人百其身。",
			"交交黄鸟、止于桑。谁从穆公、子车仲行。维此仲行、百夫之防。临其穴、惴惴其栗。彼苍者天、歼我良人。如可赎兮、人百其身。",
			"交交黄鸟、止于楚。谁从穆公、子车针虎。维此针虎、百夫之御。临其穴、惴惴其栗。彼苍者天、歼我良人。如可赎兮、人百其身。"
		]
	},
	{
		"Chapter":"詩經|國風|秦風|晨風",
		"Traditional":[
			"鴥彼晨風、鬱彼北林。未見君子、憂心欽欽。如何如何、忘我實多。",
			"山有苞櫟、隰有六駮。未見君子、憂心靡樂。如何如何、忘我實多。",
			"山有苞棣、隰有樹檖。未見君子、憂心如醉。如何如何、忘我實多。"
		],
		"Simplified":[
			"鴥彼晨风、郁彼北林。未见君子、忧心钦钦。如何如何、忘我实多。",
			"山有苞栎、隰有六驳。未见君子、忧心靡乐。如何如何、忘我实多。",
			"山有苞棣、隰有树檖。未见君子、忧心如醉。如何如何、忘我实多。"
		]
	},
	{
		"Chapter":"詩經|國風|秦風|無衣",
		"Traditional":[
			"豈曰無衣、與子同袍。王于興師、脩我戈矛、與子同仇。",
			"豈曰無衣、與子同澤。王于興師、脩我矛戟、與子偕作。",
			"豈曰無衣、與子同裳。王于興師、脩我甲兵、與子偕行。"
		],
		"Simplified":[
			"岂曰无衣、与子同袍。王于兴师、修我戈矛、与子同仇。",
			"岂曰无衣、与子同泽。王于兴师、修我矛戟、与子偕作。",
			"岂曰无衣、与子同裳。王于兴师、修我甲兵、与子偕行。"
		]
	},
	{
		"Chapter":"詩經|國風|秦風|渭陽",
		"Traditional":[
			"我送舅氏、曰至渭陽。何以贈之、路車乘黃。",
			"我送舅氏、悠悠我思。何以贈之、瓊瑰玉佩。"
		],
		"Simplified":[
			"我送舅氏、曰至渭阳。何以赠之、路车乘黄。",
			"我送舅氏、悠悠我思。何以赠之、琼瑰玉佩。"
		]
	},
	{
		"Chapter":"詩經|國風|秦風|權輿",
		"Traditional":[
			"於我乎、夏屋渠渠、今也每食無餘。于嗟乎、不承權輿。",
			"於我乎、每食四簋、今也每食不飽。于嗟乎、不承權輿。"
		],
		"Simplified":[
			"于我乎、夏屋渠渠、今也每食无馀。于嗟乎、不承权舆。",
			"于我乎、每食四簋、今也每食不饱。于嗟乎、不承权舆。"
		]
	},
	{
		"Chapter":"詩經|國風|陳風|宛丘",
		"Traditional":[
			"子之湯兮、宛丘之上兮。洵有情兮、而無望兮。",
			"坎其擊鼓、宛丘之下。無冬無夏、值其鷺羽。",
			"坎其擊缶、宛丘之道。無冬無夏、值其鷺翿。"
		],
		"Simplified":[
			"子之汤兮、宛丘之上兮。洵有情兮、而无望兮。",
			"坎其击鼓、宛丘之下。无冬无夏、值其鹭羽。",
			"坎其击缶、宛丘之道。无冬无夏、值其鹭翿。"
		]
	},
	{
		"Chapter":"詩經|國風|陳風|東門之枌",
		"Traditional":[
			"東門之枌、宛丘之栩。子仲之子、婆娑其下。",
			"穀旦于差、南方之原。不績其麻、市也婆娑。",
			"穀旦于逝、越以鬷邁。視爾如荍、貽我握椒。"
		],
		"Simplified":[
			"东门之枌、宛丘之栩。子仲之子、婆娑其下。",
			"谷旦于差、南方之原。不绩其麻、市也婆娑。",
			"谷旦于逝、越以鬷迈。视尔如荍、贻我握椒。"
		]
	},
	{
		"Chapter":"詩經|國風|陳風|衡門",
		"Traditional":[
			"衡門之下、可以棲遲。泌之洋洋、可以樂飢。",
			"豈其食魚、必河之魴。豈其取妻、必齊之姜。",
			"豈其食魚、必河之鯉。豈其取妻、必宋之子。"
		],
		"Simplified":[
			"衡门之下、可以栖迟。泌之洋洋、可以乐饥。",
			"岂其食鱼、必河之鲂。岂其取妻、必齐之姜。",
			"岂其食鱼、必河之鲤。岂其取妻、必宋之子。"
		]
	},
	{
		"Chapter":"詩經|國風|陳風|東門之池",
		"Traditional":[
			"東門之池、可以漚麻。彼美淑姬、可與晤歌。",
			"東門之池、可以漚紵。彼美淑姬、可與晤語。",
			"東門之池、可以漚菅。彼美淑姬、可與晤言。"
		],
		"Simplified":[
			"东门之池、可以沤麻。彼美淑姬、可与晤歌。",
			"东门之池、可以沤紵。彼美淑姬、可与晤语。",
			"东门之池、可以沤菅。彼美淑姬、可与晤言。"
		]
	},
	{
		"Chapter":"詩經|國風|陳風|東門之楊",
		"Traditional":[
			"東門之楊、其葉牂牂。昏以為期、明星煌煌。",
			"東門之楊、其葉肺肺。昏以為期、明星晢晢。"
		],
		"Simplified":[
			"东门之杨、其叶牂牂。昏以为期、明星煌煌。",
			"东门之杨、其叶肺肺。昏以为期、明星晢晢。"
		]
	},
	{
		"Chapter":"詩經|國風|陳風|墓門",
		"Traditional":[
			"墓門有棘、斧以斯之。夫也不良、國人知之。知而不已、誰昔然矣。",
			"墓門有梅、有鴞萃止。夫也不良、歌以訊之。訊予不顧、顛倒思予。"
		],
		"Simplified":[
			"墓门有棘、斧以斯之。夫也不良、国人知之。知而不已、谁昔然矣。",
			"墓门有梅、有鴞萃止。夫也不良、歌以讯之。讯予不顾、颠倒思予。"
		]
	},
	{
		"Chapter":"詩經|國風|陳風|防有鵲巢",
		"Traditional":[
			"防有鵲巢、邛有旨苕。誰侜予美、心焉忉忉。",
			"中唐有甓、邛有旨鷊。誰侜予美、心焉惕惕。"
		],
		"Simplified":[
			"防有鹊巢、邛有旨苕。谁侜予美、心焉忉忉。",
			"中唐有甓、邛有旨鷊。谁侜予美、心焉惕惕。"
		]
	},
	{
		"Chapter":"詩經|國風|陳風|月出",
		"Traditional":[
			"月出皎兮、佼人僚兮。舒窈糾兮、勞心悄兮。",
			"月出皓兮、佼人懰兮。舒懮受兮、勞心慅兮。",
			"月出照兮、佼人燎兮。舒夭紹兮、勞心慘兮。"
		],
		"Simplified":[
			"月出皎兮、佼人僚兮。舒窈纠兮、劳心悄兮。",
			"月出皓兮、佼人懰兮。舒懮受兮、劳心慅兮。",
			"月出照兮、佼人燎兮。舒夭绍兮、劳心惨兮。"
		]
	},
	{
		"Chapter":"詩經|國風|陳風|株林",
		"Traditional":[
			"胡為乎株林、從夏南。匪適株林、從夏南。",
			"駕我乘馬、說于株野。乘我乘駒、朝食于株。"
		],
		"Simplified":[
			"胡为乎株林、从夏南。匪适株林、从夏南。",
			"驾我乘马、说于株野。乘我乘驹、朝食于株。"
		]
	},
	{
		"Chapter":"詩經|國風|陳風|澤陂",
		"Traditional":[
			"彼澤之陂、有蒲與荷。有美一人、傷如之何。寤寐無為、涕泗滂沱。",
			"彼澤之陂、有蒲與蕑。有美一人、碩大且卷。寤寐無為、中心悁悁。",
			"彼澤之陂、有蒲菡萏。有美一人、碩大且儼。寤寐無為、輾轉伏枕。"
		],
		"Simplified":[
			"彼泽之陂、有蒲与荷。有美一人、伤如之何。寤寐无为、涕泗滂沱。",
			"彼泽之陂、有蒲与蕑。有美一人、硕大且卷。寤寐无为、中心悁悁。",
			"彼泽之陂、有蒲菡萏。有美一人、硕大且俨。寤寐无为、辗转伏枕。"
		]
	},
	{
		"Chapter":"詩經|國風|檜風|羔裘",
		"Traditional":[
			"羔裘逍遙、狐裘以朝。豈不爾思、勞心忉忉。",
			"羔裘翱翔、狐裘在堂。豈不爾思、我心憂傷。",
			"羔裘如膏、日出有曜。豈不爾思、中心是悼。"
		],
		"Simplified":[
			"羔裘逍遥、狐裘以朝。岂不尔思、劳心忉忉。",
			"羔裘翱翔、狐裘在堂。岂不尔思、我心忧伤。",
			"羔裘如膏、日出有曜。岂不尔思、中心是悼。"
		]
	},
	{
		"Chapter":"詩經|國風|檜風|素冠",
		"Traditional":[
			"庶見素冠兮、棘人欒欒兮、勞心慱慱兮。",
			"庶見素衣兮、我心傷悲兮、聊與子同歸兮。",
			"庶見素韠兮、我心蘊結兮、聊與子如一兮。"
		],
		"Simplified":[
			"庶见素冠兮、棘人栾栾兮、劳心慱慱兮。",
			"庶见素衣兮、我心伤悲兮、聊与子同归兮。",
			"庶见素韠兮、我心蕴结兮、聊与子如一兮。"
		]
	},
	{
		"Chapter":"詩經|國風|檜風|隰有萇楚",
		"Traditional":[
			"隰有萇楚、猗儺其枝。夭之沃沃、樂子之無知。",
			"隰有萇楚、猗儺其華。夭之沃沃、樂子之無家。",
			"隰有萇楚、猗儺其實。夭之沃沃、樂子之無室。"
		],
		"Simplified":[
			"隰有苌楚、猗傩其枝。夭之沃沃、乐子之无知。",
			"隰有苌楚、猗傩其华。夭之沃沃、乐子之无家。",
			"隰有苌楚、猗傩其实。夭之沃沃、乐子之无室。"
		]
	},
	{
		"Chapter":"詩經|國風|檜風|匪風",
		"Traditional":[
			"匪風發兮、匪車偈兮、顧瞻周道、中心怛兮。",
			"匪風飄兮、匪車嘌兮。顧瞻周道、中心弔兮。",
			"誰能亨魚、溉之釜鬵。誰將西歸、懷之好音。"
		],
		"Simplified":[
			"匪风发兮、匪车偈兮、顾瞻周道、中心怛兮。",
			"匪风飘兮、匪车嘌兮。顾瞻周道、中心吊兮。",
			"谁能亨鱼、溉之釜鬵。谁将西归、怀之好音。"
		]
	},
	{
		"Chapter":"詩經|國風|曹風|蜉蝣",
		"Traditional":[
			"蜉蝣之羽、衣裳楚楚。心之憂矣、於我歸處。",
			"蜉蝣之翼、采采衣服。心之憂矣、於我歸息。",
			"蜉蝣掘閱、麻衣如雪。心之憂矣、於我歸說。"
		],
		"Simplified":[
			"蜉蝣之羽、衣裳楚楚。心之忧矣、于我归处。",
			"蜉蝣之翼、采采衣服。心之忧矣、于我归息。",
			"蜉蝣掘阅、麻衣如雪。心之忧矣、于我归说。"
		]
	},
	{
		"Chapter":"詩經|國風|曹風|候人",
		"Traditional":[
			"彼候人兮、何戈與祋。彼其之子、三百赤芾。",
			"維鵜在梁、不濡其翼。彼其之子、不稱其服。",
			"維鵜在梁、不濡其咮。彼其之子、不遂其媾。",
			"薈兮蔚兮、南山朝隮。婉兮孌兮、季女斯飢。"
		],
		"Simplified":[
			"彼候人兮、何戈与祋。彼其之子、三百赤芾。",
			"维鹈在梁、不濡其翼。彼其之子、不称其服。",
			"维鹈在梁、不濡其咮。彼其之子、不遂其媾。",
			"荟兮蔚兮、南山朝跻。婉兮娈兮、季女斯饥。"
		]
	},
	{
		"Chapter":"詩經|國風|曹風|鳲鳩",
		"Traditional":[
			"鳲鳩在桑、其子七兮。淑人君子、其儀一兮。其儀一兮、心如結兮。",
			"鳲鳩在桑、其子在梅。淑人君子、其帶伊絲。其帶伊絲、其弁伊騏。",
			"鳲鳩在桑、其子在棘。淑人君子、其儀不忒。其儀不忒、正是四國。",
			"鳲鳩在桑、其子在榛。淑人君子、正是國人。正是國人、胡不萬年。"
		],
		"Simplified":[
			"鳲鸠在桑、其子七兮。淑人君子、其仪一兮。其仪一兮、心如结兮。",
			"鳲鸠在桑、其子在梅。淑人君子、其带伊丝。其带伊丝、其弁伊骐。",
			"鳲鸠在桑、其子在棘。淑人君子、其仪不忒。其仪不忒、正是四国。",
			"鳲鸠在桑、其子在榛。淑人君子、正是国人。正是国人、胡不万年。"
		]
	},
	{
		"Chapter":"詩經|國風|曹風|下泉",
		"Traditional":[
			"冽彼下泉、浸彼苞稂。愾我寤嘆、念彼周京。",
			"冽彼下泉、浸彼苞蕭。愾我寤嘆、念彼京周。",
			"冽彼下泉、浸彼苞蓍。愾無寤歎、念彼京師。",
			"芃芃黍苗、陰雨膏之。四國有王、郇伯勞之。"
		],
		"Simplified":[
			"冽彼下泉、浸彼苞稂。忾我寤叹、念彼周京。",
			"冽彼下泉、浸彼苞萧。忾我寤叹、念彼京周。",
			"冽彼下泉、浸彼苞蓍。忾无寤叹、念彼京师。",
			"芃芃黍苗、阴雨膏之。四国有王、郇伯劳之。"
		]
	},
	{
		"Chapter":"詩經|國風|豳風|七月",
		"Traditional":[
			"七月流火、九月授衣。一之日觱發、二之日栗烈。無衣無褐、何以卒歲。三之日于耜、四之日舉趾。同我婦子、饁彼南畝、田畯至喜。",
			"七月流火、九月授衣。春日載陽、有鳴倉庚。女執懿筐、遵彼微行、爰求柔桑。春日遲遲、采蘩祁祁。女心傷悲、殆及公子同歸。",
			"七月流火、八月萑葦。蠶月條桑、取彼斧斨、以伐遠揚、猗彼女桑。七月鳴鵙、八月載績。載玄載黃、我朱孔陽、為公子裳。",
			"四月秀葽、五月鳴蜩。八月其穫、十月隕蘀。一之日于貉、取彼狐狸、為公子裘。二之日其同、載纘武功、言私其豵、獻豜于公。",
			"五月斯螽動股、六月莎雞振羽。七月在野、八月在宇、九月在戶。十月蟋蟀、入我牀下。穹窒熏鼠。塞向墐戶。嗟我婦子、曰為改歲、入此室處。",
			"六月食鬱及薁、七月亨葵及菽。八月剝棗、十月穫稻。為此春酒、以介眉壽。七月食瓜、八月斷壺、九月叔苴、采荼薪樗。食我農夫。",
			"九月築場圃、十月納禾稼。黍稷重穋、禾麻菽麥。嗟我農夫、我稼既同、上入執宮功。晝爾于茅、宵爾索綯。亟其乘屋、其始播百穀。",
			"二之日鑿冰沖沖、三之日納于凌陰。四之日其蚤、獻羔祭韭。九月肅霜、十月滌場。朋酒斯饗、曰殺羔羊。躋彼公堂、稱彼兕觥、萬壽無疆。"
		],
		"Simplified":[
			"七月流火、九月授衣。一之日觱发、二之日栗烈。无衣无褐、何以卒岁。三之日于耜、四之日举趾。同我妇子、饁彼南亩、田畯至喜。",
			"七月流火、九月授衣。春日载阳、有鸣仓庚。女执懿筐、遵彼微行、爰求柔桑。春日迟迟、采蘩祁祁。女心伤悲、殆及公子同归。",
			"七月流火、八月萑苇。蚕月条桑、取彼斧斨、以伐远扬、猗彼女桑。七月鸣鵙、八月载绩。载玄载黄、我朱孔阳、为公子裳。",
			"四月秀葽、五月鸣蜩。八月其获、十月陨蘀。一之日于貉、取彼狐狸、为公子裘。二之日其同、载缵武功、言私其豵、献豜于公。",
			"五月斯螽动股、六月莎鸡振羽。七月在野、八月在宇、九月在户。十月蟋蟀、入我牀下。穹窒熏鼠。塞向墐户。嗟我妇子、曰为改岁、入此室处。",
			"六月食郁及薁、七月亨葵及菽。八月剥枣、十月获稻。为此春酒、以介眉寿。七月食瓜、八月断壶、九月叔苴、采荼薪樗。食我农夫。",
			"九月筑场圃、十月纳禾稼。黍稷重穋、禾麻菽麦。嗟我农夫、我稼既同、上入执宫功。昼尔于茅、宵尔索綯。亟其乘屋、其始播百谷。",
			"二之日凿冰冲冲、三之日纳于凌阴。四之日其蚤、献羔祭韭。九月肃霜、十月涤场。朋酒斯飨、曰杀羔羊。跻彼公堂、称彼兕觥、万寿无疆。"
		]
	},
	{
		"Chapter":"詩經|國風|豳風|鴟鴞",
		"Traditional":[
			"鴟鴞鴟鴞、既取我子、無毀我室。恩斯勤斯、鬻子之閔斯。",
			"迨天之未陰雨、徹彼桑土、綢繆牖戶。今女下民、或敢侮予。",
			"予手拮据、予所捋荼、予所蓄租、予口卒瘏、曰予未有室家。",
			"予羽譙譙、予尾翛翛、予室翹翹、風雨所漂搖、予維音嘵嘵。"
		],
		"Simplified":[
			"鸱鴞鸱鴞、既取我子、无毁我室。恩斯勤斯、鬻子之闵斯。",
			"迨天之未阴雨、彻彼桑土、绸缪牖户。今女下民、或敢侮予。",
			"予手拮据、予所捋荼、予所蓄租、予口卒瘏、曰予未有室家。",
			"予羽谯谯、予尾翛翛、予室翘翘、风雨所漂摇、予维音哓哓。"
		]
	},
	{
		"Chapter":"詩經|國風|豳風|東山",
		"Traditional":[
			"我徂東山、慆慆不歸。我來自東、零雨其濛。我東曰歸、我心西悲。制彼裳衣、勿士行枚。蜎蜎者蠋、烝在桑野。敦彼獨宿、亦在車下。",
			"我徂東山、慆慆不歸。我來自東、零雨其濛。果臝之實、亦施于宇。伊威在室、蠨蛸在戶。町畽鹿場、熠燿宵行。不可畏也、伊可懷也。",
			"我徂東山、慆慆不歸。我來自東、零雨其濛。鸛鳴于垤、婦歎于室。洒掃穹窒、我征聿至。有敦瓜苦、烝在栗薪。自我不見、于今三年。",
			"我徂東山、慆慆不歸。我來自東、零雨其濛。倉庚于飛、熠燿其羽。之子于歸、皇駁其馬。親結其縭、九十其儀。其新孔嘉、其舊如之何。"
		],
		"Simplified":[
			"我徂东山、慆慆不归。我来自东、零雨其蒙。我东曰归、我心西悲。制彼裳衣、勿士行枚。蜎蜎者蠋、烝在桑野。敦彼独宿、亦在车下。",
			"我徂东山、慆慆不归。我来自东、零雨其蒙。果裸之实、亦施于宇。伊威在室、蠨蛸在户。町疃鹿场、熠耀宵行。不可畏也、伊可怀也。",
			"我徂东山、慆慆不归。我来自东、零雨其蒙。鹳鸣于垤、妇叹于室。洒扫穹窒、我征聿至。有敦瓜苦、烝在栗薪。自我不见、于今三年。",
			"我徂东山、慆慆不归。我来自东、零雨其蒙。仓庚于飞、熠耀其羽。之子于归、皇驳其马。亲结其缡、九十其仪。其新孔嘉、其旧如之何。"
		]
	},
	{
		"Chapter":"詩經|國風|豳風|破斧",
		"Traditional":[
			"既破我斧、又缺我斨。周公東征、四國是皇。哀我人斯、亦孔之將。",
			"既破我斧、又缺我錡。周公東征、四國是吪。哀我人斯、亦孔之嘉。",
			"既破我斧、又缺我銶。周公東征、四國是遒。哀我人斯、亦孔之休。"
		],
		"Simplified":[
			"既破我斧、又缺我斨。周公东征、四国是皇。哀我人斯、亦孔之将。",
			"既破我斧、又缺我锜。周公东征、四国是吪。哀我人斯、亦孔之嘉。",
			"既破我斧、又缺我銶。周公东征、四国是遒。哀我人斯、亦孔之休。"
		]
	},
	{
		"Chapter":"詩經|國風|豳風|伐柯",
		"Traditional":[
			"伐柯如何、匪斧不克。取妻如何、匪媒不得。",
			"伐柯伐柯、其則不遠。我覯之子、籩豆有踐。"
		],
		"Simplified":[
			"伐柯如何、匪斧不克。取妻如何、匪媒不得。",
			"伐柯伐柯、其则不远。我觏之子、笾豆有践。"
		]
	},
	{
		"Chapter":"詩經|國風|豳風|九罭",
		"Traditional":[
			"九罭之魚、鱒魴。我覯之子、袞衣繡裳。",
			"鴻飛遵渚、公歸無所、於女信處。",
			"鴻飛遵陸、公歸不復、於女信宿。",
			"是以有袞衣兮、無以我公歸兮、無使我心悲兮。"
		],
		"Simplified":[
			"九罭之鱼、鳟鲂。我觏之子、衮衣绣裳。",
			"鸿飞遵渚、公归无所、于女信处。",
			"鸿飞遵陆、公归不复、于女信宿。",
			"是以有衮衣兮、无以我公归兮、无使我心悲兮。"
		]
	},
	{
		"Chapter":"詩經|國風|豳風|狼跋",
		"Traditional":[
			"狼跋其胡、載疐其尾。公孫碩膚、赤舄几几。",
			"狼疐其尾、載跋其胡。公孫碩膚、德音不瑕。"
		],
		"Simplified":[
			"狼跋其胡、载疐其尾。公孙硕肤、赤舄几几。",
			"狼疐其尾、载跋其胡。公孙硕肤、德音不瑕。"
		]
	},
	{
		"Chapter":"詩經|小雅|鹿鳴之什|鹿鳴",
		"Traditional":[
			"呦呦鹿鳴、食野之苹。我有嘉賓、鼓瑟吹笙。吹笙鼓簧、承筐是將。人之好我、示我周行。",
			"呦呦鹿鳴、食野之蒿。我有嘉賓、德音孔昭。視民不恌、君子是則是傚。我有旨酒、嘉賓式燕以敖。",
			"呦呦鹿鳴、食野之芩。我有嘉賓、鼓瑟鼓琴。鼓瑟鼓琴、和樂且湛。我有旨酒、以嘉樂嘉賓之心。"
		],
		"Simplified":[
			"呦呦鹿鸣、食野之苹。我有嘉宾、鼓瑟吹笙。吹笙鼓簧、承筐是将。人之好我、示我周行。",
			"呦呦鹿鸣、食野之蒿。我有嘉宾、德音孔昭。视民不恌、君子是则是效。我有旨酒、嘉宾式燕以敖。",
			"呦呦鹿鸣、食野之芩。我有嘉宾、鼓瑟鼓琴。鼓瑟鼓琴、和乐且湛。我有旨酒、以嘉乐嘉宾之心。"
		]
	},
	{
		"Chapter":"詩經|小雅|鹿鳴之什|四牡",
		"Traditional":[
			"四牡騑騑、周道倭遲。豈不懷歸、王事靡盬、我心傷悲。",
			"四牡騑騑、嘽嘽駱馬。豈不懷歸、王事靡盬、不遑啟處。",
			"翩翩者鵻、載飛載下、集于苞栩。王事靡盬、不遑將父。",
			"翩翩者鵻、載飛載止、集于苞杞。王事靡盬、不遑將母。",
			"駕彼四駱、載驟駸駸。豈不懷歸、是用作歌、將母來諗。"
		],
		"Simplified":[
			"四牡騑騑、周道倭迟。岂不怀归、王事靡盬、我心伤悲。",
			"四牡騑騑、嘽嘽骆马。岂不怀归、王事靡盬、不遑启处。",
			"翩翩者鵻、载飞载下、集于苞栩。王事靡盬、不遑将父。",
			"翩翩者鵻、载飞载止、集于苞杞。王事靡盬、不遑将母。",
			"驾彼四骆、载骤駸駸。岂不怀归、是用作歌、将母来谂。"
		]
	},
	{
		"Chapter":"詩經|小雅|鹿鳴之什|皇皇者華",
		"Traditional":[
			"皇皇者華、于彼原隰。駪駪征夫、每懷靡及。",
			"我馬維駒、六轡如濡。載馳載驅、周爰咨諏。",
			"我馬維騏、六轡如絲。載馳載驅、周爰咨謀。",
			"我馬維駱、六轡沃若。載馳載驅、周爰咨度。",
			"我馬維駰、六轡既均。載馳載驅、周爰咨詢。"
		],
		"Simplified":[
			"皇皇者华、于彼原隰。駪駪征夫、每怀靡及。",
			"我马维驹、六辔如濡。载驰载驱、周爰咨诹。",
			"我马维骐、六辔如丝。载驰载驱、周爰咨谋。",
			"我马维骆、六辔沃若。载驰载驱、周爰咨度。",
			"我马维駰、六辔既均。载驰载驱、周爰咨询。"
		]
	},
	{
		"Chapter":"詩經|小雅|鹿鳴之什|常棣",
		"Traditional":[
			"常棣之華、鄂不韡韡。凡今之人、莫如兄弟。",
			"死喪之威、兄弟孔懷。原隰裒矣、兄弟求矣。",
			"脊今在原、兄弟急難。每有良朋、況也永歎。",
			"兄弟鬩于牆、外禦其務。每有良朋、烝也無戎。",
			"喪亂既平、既安且寧。雖有兄弟、不如友生。",
			"儐爾籩豆、飲酒之飫。兄弟既具、和樂且孺。",
			"妻子好合、如鼓瑟琴。兄弟既翕、和樂且湛。",
			"宜爾室家、樂爾妻帑。是究是圖、亶其然乎。"
		],
		"Simplified":[
			"常棣之华、鄂不韡韡。凡今之人、莫如兄弟。",
			"死丧之威、兄弟孔怀。原隰裒矣、兄弟求矣。",
			"脊今在原、兄弟急难。每有良朋、况也永叹。",
			"兄弟阋于墙、外御其务。每有良朋、烝也无戎。",
			"丧乱既平、既安且宁。虽有兄弟、不如友生。",
			"傧尔笾豆、饮酒之饫。兄弟既具、和乐且孺。",
			"妻子好合、如鼓瑟琴。兄弟既翕、和乐且湛。",
			"宜尔室家、乐尔妻帑。是究是图、亶其然乎。"
		]
	},
	{
		"Chapter":"詩經|小雅|鹿鳴之什|伐木",
		"Traditional":[
			"伐木丁丁、鳥鳴嚶嚶。出自幽谷、遷于喬木。嚶其鳴矣、求其友聲。相彼鳥矣、猶求友聲。矧伊人矣、不求友生。神之聽之、終和且平。",
			"伐木許許、釃酒有藇。既有肥羜、以速諸父。寧適不來、微我弗顧。於粲洒掃、陳饋八簋。既有肥牡、以速諸舅。寧適不來、微我有咎。",
			"伐木于阪、釃酒有衍。籩豆有踐、兄弟無遠。民之失德、乾餱以愆。有酒湑我、無酒酤我。坎坎鼓我、蹲蹲舞我。迨我暇矣、飲此湑矣。"
		],
		"Simplified":[
			"伐木丁丁、鸟鸣嘤嘤。出自幽谷、迁于乔木。嘤其鸣矣、求其友声。相彼鸟矣、犹求友声。矧伊人矣、不求友生。神之听之、终和且平。",
			"伐木许许、酾酒有藇。既有肥羜、以速诸父。宁适不来、微我弗顾。于粲洒扫、陈馈八簋。既有肥牡、以速诸舅。宁适不来、微我有咎。",
			"伐木于阪、酾酒有衍。笾豆有践、兄弟无远。民之失德、乾糇以愆。有酒湑我、无酒酤我。坎坎鼓我、蹲蹲舞我。迨我暇矣、饮此湑矣。"
		]
	},
	{
		"Chapter":"詩經|小雅|鹿鳴之什|天保",
		"Traditional":[
			"天保定爾、亦孔之固。俾爾單厚、何福不除。俾爾多益、以莫不庶。",
			"天保定爾、俾爾戩穀。罄無不宜、受天百祿。降爾遐福、維日不足。",
			"天保定爾、以莫不興。如山如阜、如岡如陵。如川之方至、以莫不增。",
			"吉蠲為饎、是用孝享。禴祠烝嘗、于公先王。君曰卜爾、萬壽無疆。",
			"神之弔矣、詒爾多福。民之質矣、日用飲食。群黍百姓、徧為爾德。",
			"如月之恒、如日之升。如南山之壽、不騫不崩。如松柏之茂、無不爾或承。"
		],
		"Simplified":[
			"天保定尔、亦孔之固。俾尔单厚、何福不除。俾尔多益、以莫不庶。",
			"天保定尔、俾尔戬谷。罄无不宜、受天百禄。降尔遐福、维日不足。",
			"天保定尔、以莫不兴。如山如阜、如冈如陵。如川之方至、以莫不增。",
			"吉蠲为饎、是用孝享。禴祠烝尝、于公先王。君曰卜尔、万寿无疆。",
			"神之吊矣、诒尔多福。民之质矣、日用饮食。群黍百姓、徧为尔德。",
			"如月之恒、如日之升。如南山之寿、不骞不崩。如松柏之茂、无不尔或承。"
		]
	},
	{
		"Chapter":"詩經|小雅|鹿鳴之什|采薇",
		"Traditional":[
			"采薇采薇、薇亦作止。曰歸曰歸、歲亦莫止。靡室靡家、玁狁之故。不遑啟居、玁狁之故。",
			"采薇采薇、薇亦柔止。曰歸曰歸、心亦憂止。憂心烈烈、載飢載渴。我戍未定、靡使歸聘。",
			"采薇采薇、薇亦剛止。曰歸曰歸、歲亦陽止。王事靡盬、不遑啟處。憂心孔疚、我行不來。",
			"彼爾維何、維常之華。彼路斯何、君子之車。戎車既駕、四牡業業。豈敢定居、一月三捷。",
			"駕彼四牡、四牡騤騤。君子所依、小人所腓。四牡翼翼、象弭魚服。豈不日戒、玁狁孔棘。",
			"昔我往矣、楊柳依依。今我來思、雨雪霏霏。行道遲遲、載渴載飢。我心傷悲、莫知我哀。"
		],
		"Simplified":[
			"采薇采薇、薇亦作止。曰归曰归、岁亦莫止。靡室靡家、猃狁之故。不遑启居、猃狁之故。",
			"采薇采薇、薇亦柔止。曰归曰归、心亦忧止。忧心烈烈、载饥载渴。我戍未定、靡使归聘。",
			"采薇采薇、薇亦刚止。曰归曰归、岁亦阳止。王事靡盬、不遑启处。忧心孔疚、我行不来。",
			"彼尔维何、维常之华。彼路斯何、君子之车。戎车既驾、四牡业业。岂敢定居、一月三捷。",
			"驾彼四牡、四牡騤騤。君子所依、小人所腓。四牡翼翼、象弭鱼服。岂不日戒、猃狁孔棘。",
			"昔我往矣、杨柳依依。今我来思、雨雪霏霏。行道迟迟、载渴载饥。我心伤悲、莫知我哀。"
		]
	},
	{
		"Chapter":"詩經|小雅|鹿鳴之什|出車",
		"Traditional":[
			"我出我車、于彼牧矣。自天子所、謂我來矣。召彼僕夫、謂之載矣。王事多難、維其棘矣。",
			"我出我車、于彼郊矣。設此旐矣、建彼旄矣。彼旟旐斯、胡不旆旆。憂心悄悄、僕夫況瘁。",
			"王命南仲、往城于方。出車彭彭、旂旐央央。天子命我、城彼朔方。赫赫南仲、玁狁于襄。",
			"昔我往矣、黍稷方華。今我來思、雨雪載塗。王事多難、不遑啟居。豈不懷歸、畏此簡書。",
			"喓喓草蟲、趯趯阜螽。未見君子、憂心忡忡。既見君子、我心則降。赫赫南仲、薄伐西戎。",
			"春日遲遲、卉木萋萋。倉庚喈喈、采蘩祁祁。執訊獲醜、薄言還歸。赫赫南仲、玁狁于夷。"
		],
		"Simplified":[
			"我出我车、于彼牧矣。自天子所、谓我来矣。召彼仆夫、谓之载矣。王事多难、维其棘矣。",
			"我出我车、于彼郊矣。设此旐矣、建彼旄矣。彼旟旐斯、胡不旆旆。忧心悄悄、仆夫况瘁。",
			"王命南仲、往城于方。出车彭彭、旗旐央央。天子命我、城彼朔方。赫赫南仲、猃狁于襄。",
			"昔我往矣、黍稷方华。今我来思、雨雪载涂。王事多难、不遑启居。岂不怀归、畏此简书。",
			"喓喓草虫、趯趯阜螽。未见君子、忧心忡忡。既见君子、我心则降。赫赫南仲、薄伐西戎。",
			"春日迟迟、卉木萋萋。仓庚喈喈、采蘩祁祁。执讯获丑、薄言还归。赫赫南仲、猃狁于夷。"
		]
	},
	{
		"Chapter":"詩經|小雅|鹿鳴之什|杕杜",
		"Traditional":[
			"有杕之杜、有睆其實。王事靡盬、繼嗣我日。日月陽止、女心傷止、征夫遑止。",
			"有杕之杜、其葉萋萋。王事靡盬、我心傷悲。卉木萋止、女心悲止、征夫歸止。",
			"陟彼北山、言采其杞。王事靡盬、憂我父母。檀車幝幝、四牡痯痯、征夫不遠。",
			"匪載匪來、憂心孔疚。期逝不至、而多為恤。卜筮偕止、會言近止、征夫邇止。"
		],
		"Simplified":[
			"有杕之杜、有睆其实。王事靡盬、继嗣我日。日月阳止、女心伤止、征夫遑止。",
			"有杕之杜、其叶萋萋。王事靡盬、我心伤悲。卉木萋止、女心悲止、征夫归止。",
			"陟彼北山、言采其杞。王事靡盬、忧我父母。檀车幝幝、四牡痯痯、征夫不远。",
			"匪载匪来、忧心孔疚。期逝不至、而多为恤。卜筮偕止、会言近止、征夫迩止。"
		]
	},
	{
		"Chapter":"詩經|小雅|白華之什|魚麗",
		"Traditional":[
			"魚麗于罶、鱨鯊。君子有酒、旨且多。",
			"魚麗于罶、魴鱧。君子有酒、多且旨。",
			"魚麗于罶、鰋鯉。君子有酒、旨且有。",
			"物其多矣、維其嘉矣。",
			"物其旨矣、維其偕矣。",
			"物其有矣、維其時矣。"
		],
		"Simplified":[
			"鱼丽于罶、鱨鲨。君子有酒、旨且多。",
			"鱼丽于罶、鲂鳢。君子有酒、多且旨。",
			"鱼丽于罶、鰋鲤。君子有酒、旨且有。",
			"物其多矣、维其嘉矣。",
			"物其旨矣、维其偕矣。",
			"物其有矣、维其时矣。"
		]
	},
	{
		"Chapter":"詩經|小雅|白華之什|南有嘉魚",
		"Traditional":[
			"南有嘉魚、烝然罩罩。君子有酒、嘉賓式燕以樂。",
			"南有嘉魚、烝然汕汕。君子有酒、嘉賓式燕以衎。",
			"南有樛木、 甘瓠纍之。君子有酒、嘉賓式燕綏之。",
			"翩翩者鵻、烝然來思。君子有酒、嘉賓式燕又思。"
		],
		"Simplified":[
			"南有嘉鱼、烝然罩罩。君子有酒、嘉宾式燕以乐。",
			"南有嘉鱼、烝然汕汕。君子有酒、嘉宾式燕以衎。",
			"南有樛木、 甘瓠累之。君子有酒、嘉宾式燕绥之。",
			"翩翩者鵻、烝然来思。君子有酒、嘉宾式燕又思。"
		]
	},
	{
		"Chapter":"詩經|小雅|白華之什|南山有臺",
		"Traditional":[
			"南山有臺、北山有萊。樂只君子、邦家之基。樂只君子、萬壽無期。",
			"南山有桑、北山有楊。樂只君子、邦家之光。樂只君子、萬壽無疆。",
			"南山有杞、北山有李。樂只君子、民之父母。樂只君子、德音不已。",
			"南山有栲、北山有杻。樂只君子、遐不眉壽。樂只君子、德音是茂。",
			"南山有枸、北山有楰。樂只君子、遐不黃耇。樂只君子、保艾爾後。"
		],
		"Simplified":[
			"南山有台、北山有莱。乐只君子、邦家之基。乐只君子、万寿无期。",
			"南山有桑、北山有杨。乐只君子、邦家之光。乐只君子、万寿无疆。",
			"南山有杞、北山有李。乐只君子、民之父母。乐只君子、德音不已。",
			"南山有栲、北山有杻。乐只君子、遐不眉寿。乐只君子、德音是茂。",
			"南山有枸、北山有楰。乐只君子、遐不黄耇。乐只君子、保艾尔后。"
		]
	},
	{
		"Chapter":"詩經|小雅|白華之什|蓼蕭",
		"Traditional":[
			"蓼彼蕭斯、零露湑兮。既見君子、我心寫兮。燕笑語兮、是以有譽處兮。",
			"蓼彼蕭斯、零露瀼瀼。既見君子、為龍為光。其德不爽、壽考不忘。",
			"蓼彼蕭斯、零露泥泥。既見君子、孔燕豈弟。宜兄宜弟、令德壽豈。",
			"蓼彼蕭斯、零露濃濃。既見君子、鞗革沖沖。和鸞雝雝、萬福攸同。"
		],
		"Simplified":[
			"蓼彼萧斯、零露湑兮。既见君子、我心写兮。燕笑语兮、是以有誉处兮。",
			"蓼彼萧斯、零露瀼瀼。既见君子、为龙为光。其德不爽、寿考不忘。",
			"蓼彼萧斯、零露泥泥。既见君子、孔燕岂弟。宜兄宜弟、令德寿岂。",
			"蓼彼萧斯、零露浓浓。既见君子、鞗革冲冲。和鸾雝雝、万福攸同。"
		]
	},
	{
		"Chapter":"詩經|小雅|白華之什|湛露",
		"Traditional":[
			"湛湛露斯、匪陽不晞。厭厭夜飲、不醉無歸。",
			"湛湛露斯、在彼豐草。厭厭夜飲、在宗載考。",
			"湛湛露斯、在彼杞棘。顯允君子、莫不令德。",
			"其桐其椅、其實離離。豈弟君子、莫不令儀。"
		],
		"Simplified":[
			"湛湛露斯、匪阳不晞。厌厌夜饮、不醉无归。",
			"湛湛露斯、在彼丰草。厌厌夜饮、在宗载考。",
			"湛湛露斯、在彼杞棘。显允君子、莫不令德。",
			"其桐其椅、其实离离。岂弟君子、莫不令仪。"
		]
	},
	{
		"Chapter":"詩經|小雅|彤弓之什|彤弓",
		"Traditional":[
			"彤弓弨兮、受言藏之。我有嘉賓、中心貺之。鐘鼓既設、一朝饗之。",
			"彤弓弨兮、受言載之。我有嘉賓、中心喜之。鐘鼓既設、一朝右之。",
			"彤弓弨兮、受言櫜之。我有嘉賓、中心好之。鐘鼓既設、一朝醻之。"
		],
		"Simplified":[
			"彤弓弨兮、受言藏之。我有嘉宾、中心贶之。钟鼓既设、一朝飨之。",
			"彤弓弨兮、受言载之。我有嘉宾、中心喜之。钟鼓既设、一朝右之。",
			"彤弓弨兮、受言櫜之。我有嘉宾、中心好之。钟鼓既设、一朝醻之。"
		]
	},
	{
		"Chapter":"詩經|小雅|彤弓之什|菁菁者莪",
		"Traditional":[
			"菁菁者莪、在彼中阿。既見君子、樂且有儀。",
			"菁菁者莪、在彼中沚。既見君子、我心則喜。",
			"菁菁者莪、在彼中陵。既見君子、錫我百朋。",
			"汎汎楊舟、載沉載浮。既見君子、我心則休。"
		],
		"Simplified":[
			"菁菁者莪、在彼中阿。既见君子、乐且有仪。",
			"菁菁者莪、在彼中沚。既见君子、我心则喜。",
			"菁菁者莪、在彼中陵。既见君子、锡我百朋。",
			"泛泛杨舟、载沉载浮。既见君子、我心则休。"
		]
	},
	{
		"Chapter":"詩經|小雅|彤弓之什|六月",
		"Traditional":[
			"六月棲棲、戎車既飭。四牡騤騤、載是常服。玁狁孔熾、我是用急。王于出征、以匡王國。",
			"比物四驪、閑之維則。維此六月、既成我服。我服既成、于三十里。王于出征、以佐天子。",
			"四牡脩廣、其大有顒。薄伐玁狁、以奏膚公。有嚴有翼、共武之服。共武之服、以定王國。",
			"玁狁匪茹、整居焦穫。侵鎬及方、至于涇陽。織文鳥章、白旆央央。元戎十乘、以先啟行。",
			"戎車既安、如輊如軒。四牡既佶、既佶且閑。薄伐玁狁、至于大原。文武吉甫、萬邦為憲。",
			"吉甫燕喜、既多受祉。來歸自鎬、我行永久。飲御諸友、炰龞膾鯉。侯誰在矣、張仲孝友。"
		],
		"Simplified":[
			"六月栖栖、戎车既饬。四牡騤騤、载是常服。猃狁孔炽、我是用急。王于出征、以匡王国。",
			"比物四骊、闲之维则。维此六月、既成我服。我服既成、于三十里。王于出征、以佐天子。",
			"四牡修广、其大有顒。薄伐猃狁、以奏肤公。有严有翼、共武之服。共武之服、以定王国。",
			"猃狁匪茹、整居焦获。侵镐及方、至于泾阳。织文鸟章、白旆央央。元戎十乘、以先启行。",
			"戎车既安、如轾如轩。四牡既佶、既佶且闲。薄伐猃狁、至于大原。文武吉甫、万邦为宪。",
			"吉甫燕喜、既多受祉。来归自镐、我行永久。饮御诸友、炰龞脍鲤。侯谁在矣、张仲孝友。"
		]
	},
	{
		"Chapter":"詩經|小雅|彤弓之什|采芑",
		"Traditional":[
			"薄言采芑、于彼新田、于此菑畝。方叔涖止、其車三千、師干之試。方叔率止、乘其四騏、四騏翼翼。路車有奭、簟笰魚服、鉤膺鞗革。",
			"薄言采芑、于彼新田、于此中鄉。方叔涖止、其車三千、旂旐央央。方叔率止、約軝錯衡、八鸞瑲瑲。服其命服、朱芾斯皇、有瑲蔥珩。",
			"鴥彼飛隼、其飛戾天、亦集爰止。方叔涖止、其車三千、師干之試。方叔率止、鉦人伐鼓、陳師鞠旅。顯允方叔、伐鼓淵淵、振旅闐闐。",
			"蠢爾蠻荊、大邦為讎。方叔元老、克壯其猶。方叔率止、執訊獲醜。戎車嘽嘽、嘽嘽焞焞、如霆如雷。顯允方叔、征伐玁狁、蠻荊來威。"
		],
		"Simplified":[
			"薄言采芑、于彼新田、于此灾亩。方叔涖止、其车三千、师干之试。方叔率止、乘其四骐、四骐翼翼。路车有奭、簟笰鱼服、钩膺鞗革。",
			"薄言采芑、于彼新田、于此中乡。方叔涖止、其车三千、旗旐央央。方叔率止、约軝错衡、八鸾瑲瑲。服其命服、朱芾斯皇、有瑲葱珩。",
			"鴥彼飞隼、其飞戾天、亦集爰止。方叔涖止、其车三千、师干之试。方叔率止、钲人伐鼓、陈师鞠旅。显允方叔、伐鼓渊渊、振旅阗阗。",
			"蠢尔蛮荆、大邦为雠。方叔元老、克壮其犹。方叔率止、执讯获丑。戎车嘽嘽、嘽嘽焞焞、如霆如雷。显允方叔、征伐猃狁、蛮荆来威。"
		]
	},
	{
		"Chapter":"詩經|小雅|彤弓之什|車攻",
		"Traditional":[
			"我車既攻、我馬既同。四牡龐龐、駕言徂東。",
			"田車既好、四牡孔阜。東有甫草、駕言行狩。",
			"之子于苗、選徒囂囂。建旐設旄、搏獸于敖。",
			"駕彼四牡、四牡奕奕。赤芾金舄、會同有繹。",
			"決拾既佽、弓矢既調。射夫既同、助我舉柴。",
			"四黃既駕、兩驂不猗。不失其馳、舍矢如破。",
			"蕭蕭馬鳴、悠悠旆旌。徒御不驚、大庖不盈。",
			"之子于征、有聞無聲。允矣君子、展也大成。"
		],
		"Simplified":[
			"我车既攻、我马既同。四牡庞庞、驾言徂东。",
			"田车既好、四牡孔阜。东有甫草、驾言行狩。",
			"之子于苗、选徒嚣嚣。建旐设旄、搏兽于敖。",
			"驾彼四牡、四牡奕奕。赤芾金舄、会同有绎。",
			"决拾既佽、弓矢既调。射夫既同、助我举柴。",
			"四黄既驾、两骖不猗。不失其驰、舍矢如破。",
			"萧萧马鸣、悠悠旆旌。徒御不惊、大庖不盈。",
			"之子于征、有闻无声。允矣君子、展也大成。"
		]
	},
	{
		"Chapter":"詩經|小雅|彤弓之什|吉日",
		"Traditional":[
			"吉日維戊、既伯既禱。田車既好、四牡孔阜。升彼大阜、從其群醜。",
			"吉日庚午、既差我馬。獸之所同、麀鹿麌麌。漆沮之從、天子之所。",
			"瞻彼中原、其祁孔有。儦儦俟俟、或群或友。悉率左右、以燕天子。",
			"既張我弓、既挾我矢。發彼小豝、殪此大兕。以御賓客、且以酌醴。"
		],
		"Simplified":[
			"吉日维戊、既伯既祷。田车既好、四牡孔阜。升彼大阜、从其群丑。",
			"吉日庚午、既差我马。兽之所同、麀鹿麌麌。漆沮之从、天子之所。",
			"瞻彼中原、其祁孔有。儦儦俟俟、或群或友。悉率左右、以燕天子。",
			"既张我弓、既挟我矢。发彼小豝、殪此大兕。以御宾客、且以酌醴。"
		]
	},
	{
		"Chapter":"詩經|小雅|彤弓之什|鴻雁",
		"Traditional":[
			"鴻雁于飛、肅肅其羽。之子于征、劬勞于野。爰及矜人、哀此鰥寡。",
			"鴻雁于飛、集于中澤。之子于垣、百堵皆作。雖則劬勞、其究安宅。",
			"鴻雁于飛、哀鳴嗷嗷。維此哲人、謂我劬勞。維彼愚人、謂我宣驕。"
		],
		"Simplified":[
			"鸿雁于飞、肃肃其羽。之子于征、劬劳于野。爰及矜人、哀此鳏寡。",
			"鸿雁于飞、集于中泽。之子于垣、百堵皆作。虽则劬劳、其究安宅。",
			"鸿雁于飞、哀鸣嗷嗷。维此哲人、谓我劬劳。维彼愚人、谓我宣骄。"
		]
	},
	{
		"Chapter":"詩經|小雅|彤弓之什|庭燎",
		"Traditional":[
			"夜如何其、夜未央、庭燎之光。君子至止、鸞聲將將。",
			"夜如何其、夜未艾、庭燎晣晣。君子至止、鸞聲噦噦。",
			"夜如何其、夜鄉晨、庭燎有輝。君子至止、言觀其旂。"
		],
		"Simplified":[
			"夜如何其、夜未央、庭燎之光。君子至止、鸾声将将。",
			"夜如何其、夜未艾、庭燎晣晣。君子至止、鸾声哕哕。",
			"夜如何其、夜乡晨、庭燎有辉。君子至止、言观其旗。"
		]
	},
	{
		"Chapter":"詩經|小雅|彤弓之什|沔水",
		"Traditional":[
			"沔彼流誰、朝宗于海。鴥彼飛隼、載飛載止。嗟我兄弟、邦人諸友、莫肯念亂、誰無父母。",
			"沔彼流水、其流湯湯。鴥彼飛隼、載飛載揚。念彼不蹟、載起載行。心之憂矣、不可弭忘。",
			"鴥彼飛隼、率彼中陵。民之訛言、寧莫之懲。我友敬矣、讒言其興。"
		],
		"Simplified":[
			"沔彼流谁、朝宗于海。鴥彼飞隼、载飞载止。嗟我兄弟、邦人诸友、莫肯念乱、谁无父母。",
			"沔彼流水、其流汤汤。鴥彼飞隼、载飞载扬。念彼不迹、载起载行。心之忧矣、不可弭忘。",
			"鴥彼飞隼、率彼中陵。民之讹言、宁莫之惩。我友敬矣、谗言其兴。"
		]
	},
	{
		"Chapter":"詩經|小雅|彤弓之什|鶴鳴",
		"Traditional":[
			"鶴鳴于九皋、聲聞于野。魚潛在淵、或在于渚。樂彼之園、爰有樹檀、其下維蘀。它山之石、可以為錯。",
			"鶴鳴于九皋、聲聞于天。魚在于渚、或潛在淵。樂彼之園、爰有樹檀、其下維穀。它山之石、可以攻玉。"
		],
		"Simplified":[
			"鹤鸣于九皋、声闻于野。鱼潜在渊、或在于渚。乐彼之园、爰有树檀、其下维蘀。它山之石、可以为错。",
			"鹤鸣于九皋、声闻于天。鱼在于渚、或潜在渊。乐彼之园、爰有树檀、其下维谷。它山之石、可以攻玉。"
		]
	},
	{
		"Chapter":"詩經|小雅|祈父之什|祈父",
		"Traditional":[
			"祈父、予王之爪牙。胡轉予于恤、靡所止居。",
			"祈父、予王之爪士。胡轉予于恤、靡所底止。",
			"祈父、亶不聰。胡轉予于恤、有母之尸饔。"
		],
		"Simplified":[
			"祈父、予王之爪牙。胡转予于恤、靡所止居。",
			"祈父、予王之爪士。胡转予于恤、靡所底止。",
			"祈父、亶不聪。胡转予于恤、有母之尸饔。"
		]
	},
	{
		"Chapter":"詩經|小雅|祈父之什|白駒",
		"Traditional":[
			"皎皎白駒、食我場苗。縶之維之、以永今朝。所謂伊人、於焉逍遙。",
			"皎皎白駒、食我場藿。縶之維之、以永今夕。所謂伊人、於焉嘉客。",
			"皎皎白駒、賁然來思。爾公爾侯、逸豫無期。慎爾優游、勉爾遁思。",
			"皎皎白駒、在彼空谷。生芻一束、其人如玉。毋金玉爾音、而有遐心。"
		],
		"Simplified":[
			"皎皎白驹、食我场苗。絷之维之、以永今朝。所谓伊人、于焉逍遥。",
			"皎皎白驹、食我场藿。絷之维之、以永今夕。所谓伊人、于焉嘉客。",
			"皎皎白驹、贲然来思。尔公尔侯、逸豫无期。慎尔优游、勉尔遁思。",
			"皎皎白驹、在彼空谷。生刍一束、其人如玉。毋金玉尔音、而有遐心。"
		]
	},
	{
		"Chapter":"詩經|小雅|祈父之什|黃鳥",
		"Traditional":[
			"黃鳥黃鳥。無集于穀。無啄我粟。此邦之人。不我肯穀。言旋言歸。復我邦族。",
			"黃鳥黃鳥。無集于桑。無啄我粱。此邦之人。不可與明。言旋言歸。復我諸兄。",
			"黃鳥黃鳥。無集于栩。無啄我黍。此邦之人。不可與處。言旋言歸。復我諸父。"
		],
		"Simplified":[
			"黄鸟黄鸟。无集于谷。无啄我粟。此邦之人。不我肯谷。言旋言归。复我邦族。",
			"黄鸟黄鸟。无集于桑。无啄我粱。此邦之人。不可与明。言旋言归。复我诸兄。",
			"黄鸟黄鸟。无集于栩。无啄我黍。此邦之人。不可与处。言旋言归。复我诸父。"
		]
	},
	{
		"Chapter":"詩經|小雅|祈父之什|我行其野",
		"Traditional":[
			"我行其野、蔽芾其樗。昏姻之故、言就爾居。爾不我畜、復我邦家。",
			"我行其野、言采其蓫。昏姻之故、言就爾宿。爾不我畜、言歸思復。",
			"我行其野、言采其葍。不思舊姻、求爾新特。成不以富、亦祇以異。"
		],
		"Simplified":[
			"我行其野、蔽芾其樗。昏姻之故、言就尔居。尔不我畜、复我邦家。",
			"我行其野、言采其蓫。昏姻之故、言就尔宿。尔不我畜、言归思复。",
			"我行其野、言采其葍。不思旧姻、求尔新特。成不以富、亦祇以异。"
		]
	},
	{
		"Chapter":"詩經|小雅|祈父之什|斯干",
		"Traditional":[
			"秩秩斯干、幽幽南山。如竹苞矣、如松茂矣。兄及弟矣、式相好矣、無相猶矣。",
			"似續妣祖、築室百堵、西南其戶。爰居爰處、爰笑爰語。",
			"約之閣閣、椓之橐橐。風雨攸除、鳥鼠攸去、君子攸芋。",
			"如跂斯翼、如矢斯棘、如鳥斯革。如翬斯飛、君子攸躋。",
			"殖殖其庭、有覺其楹、噲噲其正、噦噦其冥、君子攸寧。",
			"下莞上簟、乃安斯寢。乃寢乃興、乃占我夢。吉夢維何、維熊維羆、 維虺維蛇。",
			"大人占之。維熊維羆、男子之祥。維虺維蛇、女子之祥。",
			"乃生男子、載寢之床、載衣之裳、載弄之璋。其泣喤喤、朱芾斯皇、室家君王。",
			"乃生女子、載寢之地、載衣之裼、 載弄之瓦。無非無儀、唯酒食是議、無父母詒罹。"
		],
		"Simplified":[
			"秩秩斯干、幽幽南山。如竹苞矣、如松茂矣。兄及弟矣、式相好矣、无相犹矣。",
			"似续妣祖、筑室百堵、西南其户。爰居爰处、爰笑爰语。",
			"约之阁阁、椓之橐橐。风雨攸除、鸟鼠攸去、君子攸芋。",
			"如跂斯翼、如矢斯棘、如鸟斯革。如翬斯飞、君子攸跻。",
			"殖殖其庭、有觉其楹、哙哙其正、哕哕其冥、君子攸宁。",
			"下莞上簟、乃安斯寝。乃寝乃兴、乃占我梦。吉梦维何、维熊维罴、 维虺维蛇。",
			"大人占之。维熊维罴、男子之祥。维虺维蛇、女子之祥。",
			"乃生男子、载寝之床、载衣之裳、载弄之璋。其泣喤喤、朱芾斯皇、室家君王。",
			"乃生女子、载寝之地、载衣之裼、 载弄之瓦。无非无仪、唯酒食是议、无父母诒罹。"
		]
	},
	{
		"Chapter":"詩經|小雅|祈父之什|無羊",
		"Traditional":[
			"誰謂爾無羊、三百維群。誰謂爾無牛、九十其犉。爾羊來思、其角濈濈。爾牛來思、其耳濕濕。",
			"或降于阿、或飲于池、或寢或訛。爾牧來思、何蓑何笠、或負其餱。三十維物、爾牲則具。",
			"爾牧來思、以薪以蒸、以雌以雄。爾羊來思、矜矜兢兢、不騫不崩。麾之以肱、畢來既升。",
			"牧人乃夢、眾維魚矣、旐維旟矣。大人占之、眾維魚矣、實維豐年。旐維旟矣、室家溱溱。"
		],
		"Simplified":[
			"谁谓尔无羊、三百维群。谁谓尔无牛、九十其犉。尔羊来思、其角濈濈。尔牛来思、其耳湿湿。",
			"或降于阿、或饮于池、或寝或讹。尔牧来思、何蓑何笠、或负其糇。三十维物、尔牲则具。",
			"尔牧来思、以薪以蒸、以雌以雄。尔羊来思、矜矜兢兢、不骞不崩。麾之以肱、毕来既升。",
			"牧人乃梦、众维鱼矣、旐维旟矣。大人占之、众维鱼矣、实维丰年。旐维旟矣、室家溱溱。"
		]
	},
	{
		"Chapter":"詩經|小雅|祈父之什|節南山",
		"Traditional":[
			"節彼南山、維石巖巖。赫赫師尹、民具爾瞻。憂心如惔、不敢戲談。國既卒斬、何用不監。",
			"節彼南山、有實其猗。赫赫師尹、不平謂何。天方薦瘥、喪亂弘多。民言無嘉、憯莫懲嗟。",
			"尹氏大師、維周之氐。秉國之均、四方是維。天子是毗、俾民不迷。不弔昊天、不宜空我師。",
			"弗躬弗親、庶民弗信。弗問弗仕、勿罔君子。式夷式已、無小人殆。瑣瑣姻亞、則無膴仕。",
			"昊天不傭、降此鞠訩。昊天不惠、降此大戾。君子如屆、俾民心闋。君子如夷、惡怒是違。",
			"不弔昊天、亂靡有定。式月斯生、俾民不寧。憂心如酲、誰秉國成。不自為政、卒勞百姓。",
			"駕彼四牡、四牡項領。我瞻四方、蹙蹙靡所騁。",
			"方茂爾惡、相爾矛矣。既夷既懌、如相醻矣。",
			"昊天不平、我王不寧。不懲其心、覆怨其正。",
			"家父作誦、以究王訩。式訛爾心、以畜萬邦。"
		],
		"Simplified":[
			"节彼南山、维石岩岩。赫赫师尹、民具尔瞻。忧心如惔、不敢戏谈。国既卒斩、何用不监。",
			"节彼南山、有实其猗。赫赫师尹、不平谓何。天方荐瘥、丧乱弘多。民言无嘉、憯莫惩嗟。",
			"尹氏大师、维周之氐。秉国之均、四方是维。天子是毗、俾民不迷。不吊昊天、不宜空我师。",
			"弗躬弗亲、庶民弗信。弗问弗仕、勿罔君子。式夷式已、无小人殆。琐琐姻亚、则无膴仕。",
			"昊天不佣、降此鞠訩。昊天不惠、降此大戾。君子如届、俾民心阕。君子如夷、恶怒是违。",
			"不吊昊天、乱靡有定。式月斯生、俾民不宁。忧心如酲、谁秉国成。不自为政、卒劳百姓。",
			"驾彼四牡、四牡项领。我瞻四方、蹙蹙靡所骋。",
			"方茂尔恶、相尔矛矣。既夷既怿、如相醻矣。",
			"昊天不平、我王不宁。不惩其心、覆怨其正。",
			"家父作诵、以究王訩。式讹尔心、以畜万邦。"
		]
	},
	{
		"Chapter":"詩經|小雅|祈父之什|正月",
		"Traditional":[
			"正月繁霜、我心憂傷。民之訛言、亦孔之將。念我獨兮、憂心京京。哀我小心、癙憂以痒。",
			"父母生我、胡俾我瘉。不自我先、不自我後。好言自口、莠言自口。憂心愈愈、是以有侮。",
			"憂心惸惸、念我無祿。民之無辜、并其臣僕。哀我人斯、于何從祿。瞻烏爰止、于誰之屋。",
			"瞻彼中林、侯薪侯蒸。民今方殆、視天夢夢。既克有定、靡人弗勝。有皇上帝、伊誰云憎。",
			"謂山蓋卑、為岡為陵。民之訛言、寧莫之懲。召彼故老、訊之占夢。具曰予聖、誰知烏之雌雄。",
			"謂天蓋高、不敢不局。謂地蓋厚、不敢不蹐。維號斯言、有倫有脊。哀今之人、胡為虺蜴。",
			"瞻彼阪田、有菀其特。天之扤我、如不我克。彼求我則、如不我得。執我仇仇、亦不我力。",
			"心之憂矣、如或結之。今茲之正、胡然厲矣。燎之方揚、寧或滅之。赫赫宗周、褒姒滅之。",
			"終其永懷、又窘陰雨。其車既載、乃棄爾輔。載輸爾載、 將伯助予。",
			"無棄爾輔、員于爾輻。屢顧爾僕、不輸爾載。終踰絕險、曾是不意。",
			"魚在于沼、亦匪克樂。潛雖伏矣、亦孔之炤。憂心慘慘、念國之為虐。",
			"彼有旨酒、又有嘉殽。洽比其鄰、昏姻孔云。念我獨兮、憂心慇慇。",
			"佌佌彼有屋、蔌蔌方有穀。民今之無祿、天夭是椓。哿矣富人、哀此惸獨。"
		],
		"Simplified":[
			"正月繁霜、我心忧伤。民之讹言、亦孔之将。念我独兮、忧心京京。哀我小心、癙忧以痒。",
			"父母生我、胡俾我愈。不自我先、不自我后。好言自口、莠言自口。忧心愈愈、是以有侮。",
			"忧心惸惸、念我无禄。民之无辜、并其臣仆。哀我人斯、于何从禄。瞻乌爰止、于谁之屋。",
			"瞻彼中林、侯薪侯蒸。民今方殆、视天梦梦。既克有定、靡人弗胜。有皇上帝、伊谁云憎。",
			"谓山盖卑、为冈为陵。民之讹言、宁莫之惩。召彼故老、讯之占梦。具曰予圣、谁知乌之雌雄。",
			"谓天盖高、不敢不局。谓地盖厚、不敢不蹐。维号斯言、有伦有脊。哀今之人、胡为虺蜴。",
			"瞻彼阪田、有菀其特。天之扤我、如不我克。彼求我则、如不我得。执我仇仇、亦不我力。",
			"心之忧矣、如或结之。今兹之正、胡然厉矣。燎之方扬、宁或灭之。赫赫宗周、褒姒灭之。",
			"终其永怀、又窘阴雨。其车既载、乃弃尔辅。载输尔载、 将伯助予。",
			"无弃尔辅、员于尔辐。屡顾尔仆、不输尔载。终逾绝险、曾是不意。",
			"鱼在于沼、亦匪克乐。潜虽伏矣、亦孔之照。忧心惨惨、念国之为虐。",
			"彼有旨酒、又有嘉淆。洽比其邻、昏姻孔云。念我独兮、忧心殷殷。",
			"佌佌彼有屋、蔌蔌方有谷。民今之无禄、天夭是椓。哿矣富人、哀此惸独。"
		]
	},
	{
		"Chapter":"詩經|小雅|祈父之什|十月之交",
		"Traditional":[
			"十月之交、朔日辛卯。日有食之、亦孔之醜。彼月而微、此日而微。今此下民、亦孔之哀。",
			"日月告凶、不用其行。四國無政、不用其良。彼月而食、則維其常。此日而食、于何不臧。",
			"㷸㷸震電、不寧不令。百川沸騰、山冢崒崩。高岸為谷、深谷為陵。哀今之人、胡憯莫懲。",
			"皇父卿士。番維司徒。家伯維宰。仲允膳夫。棸子內史。蹶維趣馬。楀維師氏。豔妻煽方處。",
			"抑此皇父、豈曰不時。胡為我作、不即我謀。徹我牆屋、田卒汙萊。曰予不戕、禮則然矣。",
			"皇父孔聖、作都于向。擇三有事、亶侯多藏。不憖遺一老、俾守我王。擇有車馬、以居徂向。",
			"黽勉從事、不敢告勞。無罪無辜、讒口囂囂。下民之孽、匪降自天。噂沓背憎、職競由人。",
			"悠悠我里、亦孔之痗。四方有羨、我獨居憂。民莫不逸、我獨不敢休。天命不徹、我不敢傚我友自逸。"
		],
		"Simplified":[
			"十月之交、朔日辛卯。日有食之、亦孔之丑。彼月而微、此日而微。今此下民、亦孔之哀。",
			"日月告凶、不用其行。四国无政、不用其良。彼月而食、则维其常。此日而食、于何不臧。",
			"㷸㷸震电、不宁不令。百川沸腾、山冢崒崩。高岸为谷、深谷为陵。哀今之人、胡憯莫惩。",
			"皇父卿士。番维司徒。家伯维宰。仲允膳夫。棸子内史。蹶维趣马。楀维师氏。艳妻煽方处。",
			"抑此皇父、岂曰不时。胡为我作、不即我谋。彻我墙屋、田卒污莱。曰予不戕、礼则然矣。",
			"皇父孔圣、作都于向。择三有事、亶侯多藏。不憖遗一老、俾守我王。择有车马、以居徂向。",
			"黾勉从事、不敢告劳。无罪无辜、谗口嚣嚣。下民之孽、匪降自天。噂沓背憎、职竞由人。",
			"悠悠我里、亦孔之痗。四方有羡、我独居忧。民莫不逸、我独不敢休。天命不彻、我不敢效我友自逸。"
		]
	},
	{
		"Chapter":"詩經|小雅|祈父之什|雨無正",
		"Traditional":[
			"浩浩昊天、不駿其德。降喪飢饉、斬伐四國。昊天疾威、弗慮弗圖。舍彼有罪、既伏其辜。若此無罪、淪胥以鋪。",
			"周宗既滅、靡所止戾。正大夫離居、莫知我勩。三事大夫、莫肯夙夜。邦君諸侯、莫肯朝夕。庶曰式臧、覆出為惡。",
			"如何昊天。辟言不信。如彼行邁、則靡所臻。凡百君子、各敬爾身。胡不相畏、不畏于天。",
			"戎成不退、飢成不遂。曾我暬御、憯憯日瘁。凡百君子、莫肯用訊。聽言則答、譖言則退。",
			"哀哉不能言、匪舌是出、維躬是瘁。哿矣能言、巧言如流、俾躬處休。",
			"維曰于仕、孔棘且殆。云不可使、得罪于天子。亦云可使、怨及朋友。",
			"謂爾遷于王都、曰予未有室家。鼠思泣血、無言不疾。昔爾出居、誰從作爾室。"
		],
		"Simplified":[
			"浩浩昊天、不骏其德。降丧饥馑、斩伐四国。昊天疾威、弗虑弗图。舍彼有罪、既伏其辜。若此无罪、沦胥以铺。",
			"周宗既灭、靡所止戾。正大夫离居、莫知我勩。三事大夫、莫肯夙夜。邦君诸侯、莫肯朝夕。庶曰式臧、覆出为恶。",
			"如何昊天。辟言不信。如彼行迈、则靡所臻。凡百君子、各敬尔身。胡不相畏、不畏于天。",
			"戎成不退、饥成不遂。曾我暬御、憯憯日瘁。凡百君子、莫肯用讯。听言则答、谮言则退。",
			"哀哉不能言、匪舌是出、维躬是瘁。哿矣能言、巧言如流、俾躬处休。",
			"维曰于仕、孔棘且殆。云不可使、得罪于天子。亦云可使、怨及朋友。",
			"谓尔迁于王都、曰予未有室家。鼠思泣血、无言不疾。昔尔出居、谁从作尔室。"
		]
	},
	{
		"Chapter":"詩經|小雅|小旻之什|小旻",
		"Traditional":[
			"旻天疾威、敷于下土。謀猶回遹、何日斯沮。謀臧不從、不臧覆用。我視謀猶、亦孔之邛。",
			"潝潝訿訿、亦孔之哀。謀之其臧、則具是違。謀之不臧、則具是依。我視謀猶、伊于胡底。",
			"我龜既厭、不我告猶。謀夫孔多、是用不集。發言盈庭、誰敢執其咎。如匪行邁謀、是用不得于道。",
			"哀哉為猶、匪先民是程、匪大猶是經、維邇言是聽、維邇言是爭。如彼築室于道謀、是用不潰于成。",
			"國雖靡止、或聖或否。民雖靡膴、或哲或謀、或肅或艾。如彼泉流、無淪胥以敗。",
			"不敢暴虎、不敢馮河。人知其一、莫知其他。戰戰兢兢、如臨深淵、如履薄冰。"
		],
		"Simplified":[
			"旻天疾威、敷于下土。谋犹回遹、何日斯沮。谋臧不从、不臧覆用。我视谋犹、亦孔之邛。",
			"潝潝訿訿、亦孔之哀。谋之其臧、则具是违。谋之不臧、则具是依。我视谋犹、伊于胡底。",
			"我龟既厌、不我告犹。谋夫孔多、是用不集。发言盈庭、谁敢执其咎。如匪行迈谋、是用不得于道。",
			"哀哉为犹、匪先民是程、匪大犹是经、维迩言是听、维迩言是争。如彼筑室于道谋、是用不溃于成。",
			"国虽靡止、或圣或否。民虽靡膴、或哲或谋、或肃或艾。如彼泉流、无沦胥以败。",
			"不敢暴虎、不敢冯河。人知其一、莫知其他。战战兢兢、如临深渊、如履薄冰。"
		]
	},
	{
		"Chapter":"詩經|小雅|小旻之什|小宛",
		"Traditional":[
			"宛彼鳴鳩、翰飛戾天。我心憂傷、念昔先人。明發不寐、有懷二人。",
			"人之齊聖、飲酒溫克。彼昏不知、壹醉日富。各敬爾儀、天命不又。",
			"中原有菽、庶民采之。螟蛉有子、蜾蠃負之。教誨爾子、式穀似之。",
			"題彼脊令、載飛載鳴。我日斯邁、而月斯征。夙興夜寐、無忝爾所生。",
			"交交桑扈、率場啄粟。哀我填寡、宜岸宜獄。握粟出卜、自何能穀。",
			"溫溫恭人、如集于木。惴惴小心、如臨于谷。戰戰兢兢、如履薄冰。"
		],
		"Simplified":[
			"宛彼鸣鸠、翰飞戾天。我心忧伤、念昔先人。明发不寐、有怀二人。",
			"人之齐圣、饮酒温克。彼昏不知、壹醉日富。各敬尔仪、天命不又。",
			"中原有菽、庶民采之。螟蛉有子、蜾蠃负之。教诲尔子、式谷似之。",
			"题彼脊令、载飞载鸣。我日斯迈、而月斯征。夙兴夜寐、无忝尔所生。",
			"交交桑扈、率场啄粟。哀我填寡、宜岸宜狱。握粟出卜、自何能谷。",
			"温温恭人、如集于木。惴惴小心、如临于谷。战战兢兢、如履薄冰。"
		]
	},
	{
		"Chapter":"詩經|小雅|小旻之什|小弁",
		"Traditional":[
			"弁彼鸒斯、歸飛提提。民莫不穀、我獨于罹。何辜于天、我罪伊何。心之憂矣、云如之何。",
			"踧踧周道、鞫為茂草。我心憂傷、惄焉如擣。假寐永嘆、維憂用老。心之憂矣、疢如疾首。",
			"維桑與梓、必恭敬止。靡瞻匪父、靡依匪母。不屬于毛、不離于裹。天之生我、我辰安在。",
			"菀彼柳斯、鳴蜩嘒嘒。有漼者淵、萑葦淠淠。譬彼舟流、不知所屆。心之憂矣、不遑假寐。",
			"鹿斯之奔、維足伎伎。雉之朝雊、尚求其雌。譬彼壞木、疾用無枝。心之憂矣、寧莫之知。",
			"相彼投兔、尚或先之。行有死人、尚或墐之。君子秉心、維其忍之。心之憂矣、涕既隕之。",
			"君子信讒、如或醻之。君子不惠、不舒究之。伐木掎矣、析薪杝矣。舍彼有罪、予之佗矣。",
			"莫高匪山、莫浚匪泉。君子無易由言、耳屬于垣。無逝我梁、無發我笱。我躬不閱、遑恤我後。"
		],
		"Simplified":[
			"弁彼鸒斯、归飞提提。民莫不谷、我独于罹。何辜于天、我罪伊何。心之忧矣、云如之何。",
			"踧踧周道、鞫为茂草。我心忧伤、惄焉如擣。假寐永叹、维忧用老。心之忧矣、疢如疾首。",
			"维桑与梓、必恭敬止。靡瞻匪父、靡依匪母。不属于毛、不离于裹。天之生我、我辰安在。",
			"菀彼柳斯、鸣蜩嘒嘒。有漼者渊、萑苇淠淠。譬彼舟流、不知所届。心之忧矣、不遑假寐。",
			"鹿斯之奔、维足伎伎。雉之朝雊、尚求其雌。譬彼坏木、疾用无枝。心之忧矣、宁莫之知。",
			"相彼投兔、尚或先之。行有死人、尚或墐之。君子秉心、维其忍之。心之忧矣、涕既陨之。",
			"君子信谗、如或醻之。君子不惠、不舒究之。伐木掎矣、析薪杝矣。舍彼有罪、予之佗矣。",
			"莫高匪山、莫浚匪泉。君子无易由言、耳属于垣。无逝我梁、无发我笱。我躬不阅、遑恤我后。"
		]
	},
	{
		"Chapter":"詩經|小雅|小旻之什|巧言",
		"Traditional":[
			"悠悠昊天、曰父母且。無罪無辜、亂如此憮。昊天已威、予慎無罪。昊天泰憮、予慎無辜。",
			"亂之初生、僭始既涵。亂之又生、君子信讒。君子如怒、亂庶遄沮。君子如祉、亂庶遄已。",
			"君子屢盟、亂是用長。君子信盜、亂是用暴。盜言孔甘、亂是用餤。匪其止共、維王之邛。",
			"奕奕寢廟、君子作之。秩秩大猷、聖人莫之。他人有心、予忖度之。躍躍毚兔、遇犬獲之。",
			"荏染柔木、君子樹之。往來行言、心焉數之。蛇蛇碩言、出自口矣。巧言如簧、顏之厚矣。",
			"彼何人斯、居河之麋。無拳無勇、職為亂階。既微且尰、爾勇伊何。為猶將多、爾居徒幾何。"
		],
		"Simplified":[
			"悠悠昊天、曰父母且。无罪无辜、乱如此怃。昊天已威、予慎无罪。昊天泰怃、予慎无辜。",
			"乱之初生、僭始既涵。乱之又生、君子信谗。君子如怒、乱庶遄沮。君子如祉、乱庶遄已。",
			"君子屡盟、乱是用长。君子信盗、乱是用暴。盗言孔甘、乱是用餤。匪其止共、维王之邛。",
			"奕奕寝庙、君子作之。秩秩大猷、圣人莫之。他人有心、予忖度之。跃跃毚兔、遇犬获之。",
			"荏染柔木、君子树之。往来行言、心焉数之。蛇蛇硕言、出自口矣。巧言如簧、颜之厚矣。",
			"彼何人斯、居河之麋。无拳无勇、职为乱阶。既微且尰、尔勇伊何。为犹将多、尔居徒几何。"
		]
	},
	{
		"Chapter":"詩經|小雅|小旻之什|何人斯",
		"Traditional":[
			"彼何人斯、其心孔艱。胡逝我梁、不入我門。伊誰云從、維暴之云。",
			"二人從行、誰為此禍。胡逝我梁、不入唁我。始者不如今、云不我可。",
			"彼何人斯、胡逝我陳。我聞其聲、不見其身。不愧于人、不畏于天。",
			"彼何人斯、其為飄風。胡不自北、胡不自南。胡逝我梁、祇攪我心。",
			"爾之安行、亦不遑舍。爾之亟行、遑脂爾車。壹者之來、云何其盱。",
			"爾還而入、我心易也。還而不入、否難知也。壹者之來、俾我祇也。",
			"伯氏吹壎、仲氏吹篪。及爾如貫、諒不我知。出此三物、以詛爾斯。",
			"為鬼為蜮、則不可得。有靦面目、視人罔極。作此好歌、以極反側。"
		],
		"Simplified":[
			"彼何人斯、其心孔艰。胡逝我梁、不入我门。伊谁云从、维暴之云。",
			"二人从行、谁为此祸。胡逝我梁、不入唁我。始者不如今、云不我可。",
			"彼何人斯、胡逝我陈。我闻其声、不见其身。不愧于人、不畏于天。",
			"彼何人斯、其为飘风。胡不自北、胡不自南。胡逝我梁、祇搅我心。",
			"尔之安行、亦不遑舍。尔之亟行、遑脂尔车。壹者之来、云何其盱。",
			"尔还而入、我心易也。还而不入、否难知也。壹者之来、俾我祇也。",
			"伯氏吹埙、仲氏吹篪。及尔如贯、谅不我知。出此三物、以诅尔斯。",
			"为鬼为蜮、则不可得。有靦面目、视人罔极。作此好歌、以极反侧。"
		]
	},
	{
		"Chapter":"詩經|小雅|小旻之什|巷伯",
		"Traditional":[
			"萋兮斐兮、成是貝錦。彼譖人者、亦已大甚。",
			"哆兮侈兮、成是南箕。彼譖人者、誰適與謀。",
			"緝緝翩翩、謀欲譖人。慎爾言也、謂爾不信。",
			"捷捷幡幡、謀欲譖言。豈不爾受、既其女遷。",
			"驕人好好、勞人草草。蒼天蒼天、視彼驕人、矜此勞人。",
			"彼譖人者、誰適與謀。取彼譖人、投畀豺虎。豺虎不食、投畀有北。有北不受、投畀有昊。",
			"楊園之道、猗于畝丘。寺人孟子、作為此詩。凡百君子、敬而聽之。"
		],
		"Simplified":[
			"萋兮斐兮、成是贝锦。彼谮人者、亦已大甚。",
			"哆兮侈兮、成是南箕。彼谮人者、谁适与谋。",
			"缉缉翩翩、谋欲谮人。慎尔言也、谓尔不信。",
			"捷捷幡幡、谋欲谮言。岂不尔受、既其女迁。",
			"骄人好好、劳人草草。苍天苍天、视彼骄人、矜此劳人。",
			"彼谮人者、谁适与谋。取彼谮人、投畀豺虎。豺虎不食、投畀有北。有北不受、投畀有昊。",
			"杨园之道、猗于亩丘。寺人孟子、作为此诗。凡百君子、敬而听之。"
		]
	},
	{
		"Chapter":"詩經|小雅|小旻之什|谷風",
		"Traditional":[
			"習習谷風、維風及雨。將恐將懼、維予與女。將安將樂、女轉棄予。",
			"習習谷風、維風及頹。將恐將懼、寘予于懷。將安將樂、棄予如遺。",
			"習習谷風、維山崔嵬。無草不死、無木不萎。忘我大德、思我小怨。"
		],
		"Simplified":[
			"习习谷风、维风及雨。将恐将惧、维予与女。将安将乐、女转弃予。",
			"习习谷风、维风及颓。将恐将惧、置予于怀。将安将乐、弃予如遗。",
			"习习谷风、维山崔嵬。无草不死、无木不萎。忘我大德、思我小怨。"
		]
	},
	{
		"Chapter":"詩經|小雅|小旻之什|蓼莪",
		"Traditional":[
			"蓼蓼者莪、匪莪伊蒿。哀哀父母、生我劬勞。",
			"蓼蓼者莪、匪莪伊蔚。哀哀父母、生我勞瘁。",
			"缾之罊矣、維罍之恥。鮮民之生、不如死之久矣。無父何怙、無母何恃。出則銜恤、入則靡至。",
			"父兮生我、母兮鞠我。拊我畜我、長我育我。顧我復我、出入腹我。欲報之德、昊天罔極。",
			"南山烈烈、飄風發發。民莫不穀、我獨何害。",
			"南山律律、飄風弗弗。民莫不穀、我獨不卒。"
		],
		"Simplified":[
			"蓼蓼者莪、匪莪伊蒿。哀哀父母、生我劬劳。",
			"蓼蓼者莪、匪莪伊蔚。哀哀父母、生我劳瘁。",
			"瓶之罊矣、维罍之耻。鲜民之生、不如死之久矣。无父何怙、无母何恃。出则衔恤、入则靡至。",
			"父兮生我、母兮鞠我。拊我畜我、长我育我。顾我复我、出入腹我。欲报之德、昊天罔极。",
			"南山烈烈、飘风发发。民莫不谷、我独何害。",
			"南山律律、飘风弗弗。民莫不谷、我独不卒。"
		]
	},
	{
		"Chapter":"詩經|小雅|小旻之什|大東",
		"Traditional":[
			"有饛簋飧、有救棘匕。周道如砥、其直如矢。君子所履、小人所视。睠言顾之、潸焉出涕。",
			"小东大东、杼柚其空。纠纠葛屦、可以履霜。佻佻公子、行彼周行。既往既来、使我心疚。",
			"有冽氿泉、 无浸获薪。契契寤叹、哀我惮人。薪是获薪、尚可载也。哀我惮人、亦可息也。",
			"东人之子、职劳不来。西人之子、粲粲衣服。舟人之子、熊罴是裘。私人之子、百僚是试。",
			"或以其酒、不以其浆。鞙鞙佩璲、不以其长。维天有汉、监亦有光。跂彼织女、终日七襄。",
			"虽则七襄、不成报章。睆彼牵牛、不以服箱。东有启明、西有长庚。有救天毕、载施之行。",
			"维南有箕、不可以簸扬。维北有斗、不可以挹酒浆。维南有箕、载翕其舌。维北有斗、西柄之揭。"
		],
		"Simplified":[
			"有饛簋飧、有救棘匕。周道如砥、其直如矢。君子所履、小人所视。睠言顾之、潸焉出涕。",
			"小东大东、杼柚其空。纠纠葛屦、可以履霜。佻佻公子、行彼周行。既往既来、使我心疚。",
			"有冽氿泉、 无浸获薪。契契寤叹、哀我惮人。薪是获薪、尚可载也。哀我惮人、亦可息也。",
			"东人之子、职劳不来。西人之子、粲粲衣服。舟人之子、熊罴是裘。私人之子、百僚是试。",
			"或以其酒、不以其浆。鞙鞙佩璲、不以其长。维天有汉、监亦有光。跂彼织女、终日七襄。",
			"虽则七襄、不成报章。睆彼牵牛、不以服箱。东有启明、西有长庚。有救天毕、载施之行。",
			"维南有箕、不可以簸扬。维北有斗、不可以挹酒浆。维南有箕、载翕其舌。维北有斗、西柄之揭。"
		]
	},
	{
		"Chapter":"詩經|小雅|小旻之什|四月",
		"Traditional":[
			"四月維夏、六月徂暑。先祖匪人、胡寧忍予。",
			"秋日淒淒、百卉具腓。亂離瘼矣、爰其適歸。",
			"冬日烈烈、飄風發發。民莫不穀、我獨何害。",
			"山有嘉卉、侯栗侯梅。廢為殘賊、莫知其尤。",
			"相彼泉水、載清載濁。我曰構禍、曷云能穀。",
			"滔滔江漢、南國之紀。盡瘁以仕、寧莫我有。",
			"匪鷻匪鳶、翰飛戾天。匪鱣匪鮪、潛逃于淵。",
			"山有蕨薇、隰有杞桋。君子作歌、維以告哀。"
		],
		"Simplified":[
			"四月维夏、六月徂暑。先祖匪人、胡宁忍予。",
			"秋日凄凄、百卉具腓。乱离瘼矣、爰其适归。",
			"冬日烈烈、飘风发发。民莫不谷、我独何害。",
			"山有嘉卉、侯栗侯梅。废为残贼、莫知其尤。",
			"相彼泉水、载清载浊。我曰构祸、曷云能谷。",
			"滔滔江汉、南国之纪。尽瘁以仕、宁莫我有。",
			"匪鷻匪鸢、翰飞戾天。匪鳝匪鲔、潜逃于渊。",
			"山有蕨薇、隰有杞桋。君子作歌、维以告哀。"
		]
	},
	{
		"Chapter":"詩經|小雅|北山之什|北山",
		"Traditional":[
			"涉彼北山、言采其杞。偕偕士子、朝夕從事。王事靡盬、憂我父母。",
			"溥天之下、莫非王土。率土之濱、莫非王臣。大夫不均、我從事獨賢。",
			"四牡彭彭、王事傍傍。嘉我未老、鮮我方將。旅力方剛、經營四方。",
			"或燕燕居息、或盡瘁事國。或息偃在床、或不已于行。",
			"或不知叫號、或慘慘劬勞。或棲遲偃仰、或王事鞅掌。",
			"或湛樂飲酒、或慘慘畏咎。或出入風議、或靡事不為。"
		],
		"Simplified":[
			"涉彼北山、言采其杞。偕偕士子、朝夕从事。王事靡盬、忧我父母。",
			"溥天之下、莫非王土。率土之滨、莫非王臣。大夫不均、我从事独贤。",
			"四牡彭彭、王事傍傍。嘉我未老、鲜我方将。旅力方刚、经营四方。",
			"或燕燕居息、或尽瘁事国。或息偃在床、或不已于行。",
			"或不知叫号、或惨惨劬劳。或栖迟偃仰、或王事鞅掌。",
			"或湛乐饮酒、或惨惨畏咎。或出入风议、或靡事不为。"
		]
	},
	{
		"Chapter":"詩經|小雅|北山之什|無將大車",
		"Traditional":[
			"無將大車、祇自塵兮。無思百憂、祇自疧兮。",
			"無將大車、維塵冥冥。無思百憂、不出于熲。",
			"無將大車、維塵雝兮。無思百憂、祇自重兮。"
		],
		"Simplified":[
			"无将大车、祇自尘兮。无思百忧、祇自疧兮。",
			"无将大车、维尘冥冥。无思百忧、不出于熲。",
			"无将大车、维尘雝兮。无思百忧、祇自重兮。"
		]
	},
	{
		"Chapter":"詩經|小雅|北山之什|小明",
		"Traditional":[
			"明明上天、照臨下土。我征徂西、至于艽野。二月初吉、載離寒暑。心之憂矣、其毒大苦。念彼共人、涕零如雨。豈不懷歸、畏此罪罟。",
			"昔我往矣、日月方除。曷云其還、歲聿云莫。念我獨兮、我事孔庶。心之憂矣、憚我不暇。念彼共人、睠睠懷顧。豈不懷歸、畏此譴怒。",
			"昔我往矣、日月方奧。曷云其還、政事愈蹙。歲聿云莫、采蕭穫菽。心之憂矣、自詒伊戚。念彼共人、興言出宿。豈不懷歸、畏此反覆。",
			"嗟爾君子、無恆安處。靖共爾位、正直是與。神之聽之、式穀以女。",
			"嗟爾君子、無恆安息。靖共爾位、好是正直。神之聽之、介爾景福。"
		],
		"Simplified":[
			"明明上天、照临下土。我征徂西、至于艽野。二月初吉、载离寒暑。心之忧矣、其毒大苦。念彼共人、涕零如雨。岂不怀归、畏此罪罟。",
			"昔我往矣、日月方除。曷云其还、岁聿云莫。念我独兮、我事孔庶。心之忧矣、惮我不暇。念彼共人、睠睠怀顾。岂不怀归、畏此谴怒。",
			"昔我往矣、日月方奥。曷云其还、政事愈蹙。岁聿云莫、采萧获菽。心之忧矣、自诒伊戚。念彼共人、兴言出宿。岂不怀归、畏此反覆。",
			"嗟尔君子、无恒安处。靖共尔位、正直是与。神之听之、式谷以女。",
			"嗟尔君子、无恒安息。靖共尔位、好是正直。神之听之、介尔景福。"
		]
	},
	{
		"Chapter":"詩經|小雅|北山之什|鼓鍾",
		"Traditional":[
			"鼓鍾將將、淮水湯湯。憂心且傷。淑人君子、懷允不忘。",
			"鼓鍾喈喈、淮水湝湝。憂心且悲。淑人君子、其德不回。",
			"鼓鍾伐鼛、淮有三洲。憂心且妯。淑人君子、其德不猶。",
			"鼓鍾欽欽、鼓瑟鼓琴。笙磬同音。以雅以南、以籥不偕。"
		],
		"Simplified":[
			"鼓锺将将、淮水汤汤。忧心且伤。淑人君子、怀允不忘。",
			"鼓锺喈喈、淮水湝湝。忧心且悲。淑人君子、其德不回。",
			"鼓锺伐鼛、淮有三洲。忧心且妯。淑人君子、其德不犹。",
			"鼓锺钦钦、鼓瑟鼓琴。笙磬同音。以雅以南、以龠不偕。"
		]
	},
	{
		"Chapter":"詩經|小雅|北山之什|楚茨",
		"Traditional":[
			"楚楚者茨、言抽其棘。自昔何為、我蓺黍稷。我黍與與、我稷翼翼。我倉既盈、我庾維憶。以為酒食、以饗以祀。以妥以侑、以介景福。",
			"濟濟蹌蹌、絜爾牛羊、以往烝嘗。或剝或亨、或肆或將。祝祭于祊、祀事孔明。先祖是皇、神保是饗。孝孫有慶。報以介福、萬壽無疆。",
			"執爨踖踖、為俎孔碩、或燔或炙。君婦莫莫、為豆孔庶。為賓為客、獻酬交錯。禮儀卒度、笑語卒獲。神保是格。報以介福、萬壽攸酢。",
			"我孔熯矣、式禮莫愆。工祝致告、徂賚孝孫。苾芬孝祀、神嗜飲食。卜爾百福、如幾如式。既齊既稷、既匡既敕。永錫爾極、時萬時憶。",
			"禮儀既備、鍾鼓既戒。孝孫徂位、工祝致告。神具醉止、皇尸載起。鼓鍾送尸、神保聿歸。諸宰君婦、廢徹不遲。諸父兄弟、備言燕私。",
			"樂具入奏、以綏後祿。爾殽既將、莫怨具慶。既醉既飽、小大稽首。神嗜飲食、使君壽考。孔惠孔時、維其盡之。子子孫孫、勿替引之。"
		],
		"Simplified":[
			"楚楚者茨、言抽其棘。自昔何为、我蓺黍稷。我黍与与、我稷翼翼。我仓既盈、我庾维忆。以为酒食、以飨以祀。以妥以侑、以介景福。",
			"济济跄跄、洁尔牛羊、以往烝尝。或剥或亨、或肆或将。祝祭于祊、祀事孔明。先祖是皇、神保是飨。孝孙有庆。报以介福、万寿无疆。",
			"执爨踖踖、为俎孔硕、或燔或炙。君妇莫莫、为豆孔庶。为宾为客、献酬交错。礼仪卒度、笑语卒获。神保是格。报以介福、万寿攸酢。",
			"我孔熯矣、式礼莫愆。工祝致告、徂赉孝孙。苾芬孝祀、神嗜饮食。卜尔百福、如几如式。既齐既稷、既匡既敕。永锡尔极、时万时忆。",
			"礼仪既备、锺鼓既戒。孝孙徂位、工祝致告。神具醉止、皇尸载起。鼓锺送尸、神保聿归。诸宰君妇、废彻不迟。诸父兄弟、备言燕私。",
			"乐具入奏、以绥后禄。尔淆既将、莫怨具庆。既醉既饱、小大稽首。神嗜饮食、使君寿考。孔惠孔时、维其尽之。子子孙孙、勿替引之。"
		]
	},
	{
		"Chapter":"詩經|小雅|北山之什|信南山",
		"Traditional":[
			"信彼南山、維禹甸之。畇畇原隰、曾孫田之。我疆我理、南東其畝。",
			"上天同雲、雨雪雰雰。益之以霢霂、既優既渥、既霑既足、生我百穀。",
			"疆場翼翼、黍稷彧彧。曾孫之穡、以為酒食。畀我尸賓、壽考萬年。",
			"中田有廬、疆場有瓜。是剝是菹、獻之皇祖。曾孫壽考、受天之祜。",
			"祭以清酒、從以騂牡、享于祖考。執其鸞刀、以啟其毛、取其血膋。",
			"是烝是享、苾苾芬芬、祀事孔明。先祖是皇。報以介福、萬壽無疆。"
		],
		"Simplified":[
			"信彼南山、维禹甸之。畇畇原隰、曾孙田之。我疆我理、南东其亩。",
			"上天同云、雨雪氛氛。益之以霢霂、既优既渥、既沾既足、生我百谷。",
			"疆场翼翼、黍稷彧彧。曾孙之穑、以为酒食。畀我尸宾、寿考万年。",
			"中田有庐、疆场有瓜。是剥是菹、献之皇祖。曾孙寿考、受天之祜。",
			"祭以清酒、从以騂牡、享于祖考。执其鸾刀、以启其毛、取其血膋。",
			"是烝是享、苾苾芬芬、祀事孔明。先祖是皇。报以介福、万寿无疆。"
		]
	},
	{
		"Chapter":"詩經|小雅|北山之什|甫田",
		"Traditional":[
			"倬彼甫田、歲取十千。我取其陳、食我農人。自古有年。今適南畝、或耘或耔、黍稷薿薿。攸介攸止、烝我髦士。",
			"以我齊明、與我犧羊、以社以方。我田既臧、農夫之慶。琴瑟擊鼓、以御田祖。以祈甘雨、以介我稷黍、以穀我士女。",
			"曾孫來止、以其婦子、饁彼南畝、田畯至喜。攘其左右、嘗其旨否。禾易長畝、終善且有。曾孫不怒、農夫克敏。",
			"曾孫之稼、如茨如梁。曾孫之庾、如坻如京。乃求千斯倉、乃求萬斯箱。黍稷稻粱、農夫之慶。報以介福、萬壽無疆。"
		],
		"Simplified":[
			"倬彼甫田、岁取十千。我取其陈、食我农人。自古有年。今适南亩、或耘或耔、黍稷薿薿。攸介攸止、烝我髦士。",
			"以我齐明、与我牺羊、以社以方。我田既臧、农夫之庆。琴瑟击鼓、以御田祖。以祈甘雨、以介我稷黍、以谷我士女。",
			"曾孙来止、以其妇子、饁彼南亩、田畯至喜。攘其左右、尝其旨否。禾易长亩、终善且有。曾孙不怒、农夫克敏。",
			"曾孙之稼、如茨如梁。曾孙之庾、如坻如京。乃求千斯仓、乃求万斯箱。黍稷稻粱、农夫之庆。报以介福、万寿无疆。"
		]
	},
	{
		"Chapter":"詩經|小雅|北山之什|大田",
		"Traditional":[
			"大田多稼、既種既戒。既備乃事、以我覃耜、俶載南畝、播厥百穀。既庭且碩、曾孫是若。",
			"既方既皁、既堅既好。不稂不莠、去其螟螣。及其蟊賊、無害我田樨。田祖有神、秉畀炎火。",
			"有渰萋萋、興雨祁祁。雨我公田、遂及我私。彼有不穫穉、此有不斂穧。彼有遺秉、此有滯穗、伊寡婦之利。",
			"曾孫來止、以其婦子。饁彼南畝、田畯至喜。來方禋祀、以其騂黑。與其黍稷、以享以祀。以介景福。"
		],
		"Simplified":[
			"大田多稼、既种既戒。既备乃事、以我覃耜、俶载南亩、播厥百谷。既庭且硕、曾孙是若。",
			"既方既皂、既坚既好。不稂不莠、去其螟螣。及其蟊贼、无害我田樨。田祖有神、秉畀炎火。",
			"有渰萋萋、兴雨祁祁。雨我公田、遂及我私。彼有不获穉、此有不敛穧。彼有遗秉、此有滞穗、伊寡妇之利。",
			"曾孙来止、以其妇子。饁彼南亩、田畯至喜。来方禋祀、以其騂黑。与其黍稷、以享以祀。以介景福。"
		]
	},
	{
		"Chapter":"詩經|小雅|北山之什|瞻彼洛矣",
		"Traditional":[
			"瞻彼洛矣、維水泱泱。君子至止、福祿如茨。韎韐有奭、以作六師。",
			"瞻彼洛矣、維水泱泱。君子至止、鞞琫有珌。君子萬年、保其家室。",
			"瞻彼洛矣、維水泱泱。君子至止、福祿既同。君子萬年、保其家邦。"
		],
		"Simplified":[
			"瞻彼洛矣、维水泱泱。君子至止、福禄如茨。韎韐有奭、以作六师。",
			"瞻彼洛矣、维水泱泱。君子至止、鞞琫有珌。君子万年、保其家室。",
			"瞻彼洛矣、维水泱泱。君子至止、福禄既同。君子万年、保其家邦。"
		]
	},
	{
		"Chapter":"詩經|小雅|北山之什|裳裳者華",
		"Traditional":[
			"裳裳者華、其葉湑兮。我覯之子、我心寫兮。我心寫兮、是以有譽處兮。",
			"裳裳者華、芸其黃矣。我覯之子、維其有章矣。維其有章矣、是以有慶矣。",
			"裳裳者華、或黃或白。我覯之子、乘其四駱。乘其四駱、六轡沃若。",
			"左之左之、君子宜之。右之右之、君子有之。維其有之、是以似之。"
		],
		"Simplified":[
			"裳裳者华、其叶湑兮。我觏之子、我心写兮。我心写兮、是以有誉处兮。",
			"裳裳者华、芸其黄矣。我觏之子、维其有章矣。维其有章矣、是以有庆矣。",
			"裳裳者华、或黄或白。我觏之子、乘其四骆。乘其四骆、六辔沃若。",
			"左之左之、君子宜之。右之右之、君子有之。维其有之、是以似之。"
		]
	},
	{
		"Chapter":"詩經|小雅|桑扈之什|桑扈",
		"Traditional":[
			"交交桑扈、有鶯其羽。君子樂胥、受天之祜。",
			"交交桑扈、有鶯其領。君子樂胥、萬邦之屏。",
			"之屏之翰、百辟為憲。不戢不難、受福不那。",
			"兕觥其觩、旨酒思柔。彼交匪敖、萬福來求。"
		],
		"Simplified":[
			"交交桑扈、有莺其羽。君子乐胥、受天之祜。",
			"交交桑扈、有莺其领。君子乐胥、万邦之屏。",
			"之屏之翰、百辟为宪。不戢不难、受福不那。",
			"兕觥其觩、旨酒思柔。彼交匪敖、万福来求。"
		]
	},
	{
		"Chapter":"詩經|小雅|桑扈之什|鴛鴦",
		"Traditional":[
			"鴛鴦于飛、畢之羅之。君子萬年、福祿宜之。",
			"鴛鴦在梁、戢其左翼。君子萬年、宜其遐福。",
			"乘馬在廄、摧之秣之。君子萬年、福祿艾之。",
			"乘馬在廄、秣之摧之。君子萬年、福祿綏之。"
		],
		"Simplified":[
			"鸳鸯于飞、毕之罗之。君子万年、福禄宜之。",
			"鸳鸯在梁、戢其左翼。君子万年、宜其遐福。",
			"乘马在厩、摧之秣之。君子万年、福禄艾之。",
			"乘马在厩、秣之摧之。君子万年、福禄绥之。"
		]
	},
	{
		"Chapter":"詩經|小雅|桑扈之什|頍弁",
		"Traditional":[
			"有頍者弁、實維伊何。爾酒既旨、爾殽既嘉。豈伊異人、兄弟匪他。蔦與女蘿、施于松柏。未見君子、憂心弈弈。既見君子、庶幾說懌。",
			"有頍者弁、實維何期。爾酒既旨、爾殽既時。豈伊異人、兄弟具來。蔦與女蘿、施于松上。未見君子、憂心怲怲。既見君子、庶幾有臧。",
			"有頍者弁、實維在首。爾酒既旨、爾殽既阜。豈伊異人、兄弟甥舅。如彼雨雪、先集維霰。死喪無日、無幾相見。樂酒今夕、君子維宴。"
		],
		"Simplified":[
			"有頍者弁、实维伊何。尔酒既旨、尔淆既嘉。岂伊异人、兄弟匪他。茑与女萝、施于松柏。未见君子、忧心弈弈。既见君子、庶几说怿。",
			"有頍者弁、实维何期。尔酒既旨、尔淆既时。岂伊异人、兄弟具来。茑与女萝、施于松上。未见君子、忧心怲怲。既见君子、庶几有臧。",
			"有頍者弁、实维在首。尔酒既旨、尔淆既阜。岂伊异人、兄弟甥舅。如彼雨雪、先集维霰。死丧无日、无几相见。乐酒今夕、君子维宴。"
		]
	},
	{
		"Chapter":"詩經|小雅|桑扈之什|車舝",
		"Traditional":[
			"間關車之舝兮、思孌季女逝兮。匪飢匪渴、德音來括。雖無好友、式燕且喜。",
			"依彼平林、有集維鷮。辰彼碩女、令德來教。式燕且譽、好爾無射。",
			"雖無旨酒、式飲庶幾。雖無嘉殽、式食庶幾。雖無德與女、式歌且舞。",
			"陟彼高岡、析其柞薪。析其柞薪、其葉湑兮。鮮我覯爾、我心寫兮。",
			"高山仰止、景行行止。四牡騑騑、六轡如琴。覯爾新昏、以慰我心。"
		],
		"Simplified":[
			"间关车之舝兮、思娈季女逝兮。匪饥匪渴、德音来括。虽无好友、式燕且喜。",
			"依彼平林、有集维鷮。辰彼硕女、令德来教。式燕且誉、好尔无射。",
			"虽无旨酒、式饮庶几。虽无嘉淆、式食庶几。虽无德与女、式歌且舞。",
			"陟彼高冈、析其柞薪。析其柞薪、其叶湑兮。鲜我觏尔、我心写兮。",
			"高山仰止、景行行止。四牡騑騑、六辔如琴。觏尔新昏、以慰我心。"
		]
	},
	{
		"Chapter":"詩經|小雅|桑扈之什|青蠅",
		"Traditional":[
			"營營青蠅、止于樊。豈弟君子、無信讒言。",
			"營營青蠅、止于棘。讒人罔機、交亂四國。",
			"營營青蠅、止于榛。讒人罔機、構我二人。"
		],
		"Simplified":[
			"营营青蝇、止于樊。岂弟君子、无信谗言。",
			"营营青蝇、止于棘。谗人罔机、交乱四国。",
			"营营青蝇、止于榛。谗人罔机、构我二人。"
		]
	},
	{
		"Chapter":"詩經|小雅|桑扈之什|賓之初筵",
		"Traditional":[
			"宾之初筵、左右秩秩。笾豆有楚、淆核维旅。酒既和旨、饮酒孔偕。钟鼓既设、举醻逸逸。大侯既抗、弓矢斯张。射夫既同、献尔发功。发彼有的、以祈尔爵。",
			"龠舞笙鼓、乐既和奏。烝衎烈祖、以洽百礼。百礼既至、有壬有林。锡尔纯嘏、子孙其湛。其湛曰乐、各奏尔能。宾载手仇、室人入又。酌彼康爵、以奏尔时。",
			"宾之初筵、温温其恭。其未醉止、威仪反反。曰既醉止、威仪幡幡。舍其坐迁、屡舞仙仙。其未醉止、威仪抑抑。曰既醉止、威仪怭怭。是曰既醉、不知其秩。",
			"宾既醉止、载号载呶。乱我笾豆、屡舞僛僛。是曰既醉、不知其邮。侧弁之俄、屡舞傞傞。既醉而出、并受其福。醉而不出、是谓伐德。饮酒孔嘉、维其令仪。",
			"凡此饮酒、或醉或否。既立之监、或佐之史。彼醉不臧、不醉反耻。式勿从谓、无俾大怠。匪言勿言、匪由勿语。由醉之言、俾出童羖。三爵不识、矧敢多又。"
		],
		"Simplified":[
			"宾之初筵、左右秩秩。笾豆有楚、淆核维旅。酒既和旨、饮酒孔偕。钟鼓既设、举醻逸逸。大侯既抗、弓矢斯张。射夫既同、献尔发功。发彼有的、以祈尔爵。",
			"龠舞笙鼓、乐既和奏。烝衎烈祖、以洽百礼。百礼既至、有壬有林。锡尔纯嘏、子孙其湛。其湛曰乐、各奏尔能。宾载手仇、室人入又。酌彼康爵、以奏尔时。",
			"宾之初筵、温温其恭。其未醉止、威仪反反。曰既醉止、威仪幡幡。舍其坐迁、屡舞仙仙。其未醉止、威仪抑抑。曰既醉止、威仪怭怭。是曰既醉、不知其秩。",
			"宾既醉止、载号载呶。乱我笾豆、屡舞僛僛。是曰既醉、不知其邮。侧弁之俄、屡舞傞傞。既醉而出、并受其福。醉而不出、是谓伐德。饮酒孔嘉、维其令仪。",
			"凡此饮酒、或醉或否。既立之监、或佐之史。彼醉不臧、不醉反耻。式勿从谓、无俾大怠。匪言勿言、匪由勿语。由醉之言、俾出童羖。三爵不识、矧敢多又。"
		]
	},
	{
		"Chapter":"詩經|小雅|桑扈之什|魚藻",
		"Traditional":[
			"魚在在藻、有頒其首。王在在鎬、豈樂飲酒。",
			"魚在在藻、有莘其尾。王在在鎬、飲酒樂豈。",
			"魚在在藻、依于其蒲。王在在鎬、有那其居。"
		],
		"Simplified":[
			"鱼在在藻、有颁其首。王在在镐、岂乐饮酒。",
			"鱼在在藻、有莘其尾。王在在镐、饮酒乐岂。",
			"鱼在在藻、依于其蒲。王在在镐、有那其居。"
		]
	},
	{
		"Chapter":"詩經|小雅|桑扈之什|采菽",
		"Traditional":[
			"采菽采菽、筐之筥之。君子來朝、何錫予之。雖無予之、路車乘馬。又何予之、玄袞及黼。",
			"觱沸檻泉、言采其芹。君子來朝、言觀其旂。其旂淠淠、鸞聲嘒嘒。載驂載駟、君子所屆。",
			"赤芾在股、邪幅在下。彼交匪紓、天子所予。樂只君子、天子命之。樂只君子、福祿申之。",
			"維柞之枝、其葉蓬蓬。樂只君子、殿天子之邦。樂只君子、萬福攸同。平平左右、亦是率從。",
			"汎汎楊舟、紼纚維之。樂只君子、天之葵之。樂只君子、福祿膍之。優哉游哉、亦是戾矣。"
		],
		"Simplified":[
			"采菽采菽、筐之筥之。君子来朝、何锡予之。虽无予之、路车乘马。又何予之、玄衮及黼。",
			"觱沸槛泉、言采其芹。君子来朝、言观其旗。其旗淠淠、鸾声嘒嘒。载骖载驷、君子所届。",
			"赤芾在股、邪幅在下。彼交匪纾、天子所予。乐只君子、天子命之。乐只君子、福禄申之。",
			"维柞之枝、其叶蓬蓬。乐只君子、殿天子之邦。乐只君子、万福攸同。平平左右、亦是率从。",
			"泛泛杨舟、绋纚维之。乐只君子、天之葵之。乐只君子、福禄膍之。优哉游哉、亦是戾矣。"
		]
	},
	{
		"Chapter":"詩經|小雅|桑扈之什|角弓",
		"Traditional":[
			"騂騂角弓、翩其反矣。兄弟昏姻、無胥遠矣。",
			"爾之遠矣、民胥然矣。爾之教矣、民胥傚矣。",
			"此令兄弟、綽綽有裕。不令兄弟、交相為瘉。",
			"民之無良、相怨一方。受爵不讓、至于已斯亡。",
			"老馬反為駒、不顧其後。如食宜饇、如酌孔取。",
			"毋教猱升木、如塗塗附。君子有徽猷、小人與屬。",
			"雨雪瀌瀌、見晛曰消。莫肯下遺、式居婁驕。",
			"雨雪浮浮、見晛曰流。如蠻如髦、我是用憂。"
		],
		"Simplified":[
			"騂騂角弓、翩其反矣。兄弟昏姻、无胥远矣。",
			"尔之远矣、民胥然矣。尔之教矣、民胥效矣。",
			"此令兄弟、绰绰有裕。不令兄弟、交相为愈。",
			"民之无良、相怨一方。受爵不让、至于已斯亡。",
			"老马反为驹、不顾其后。如食宜饫、如酌孔取。",
			"毋教猱升木、如涂涂附。君子有徽猷、小人与属。",
			"雨雪瀌瀌、见晛曰消。莫肯下遗、式居娄骄。",
			"雨雪浮浮、见晛曰流。如蛮如髦、我是用忧。"
		]
	},
	{
		"Chapter":"詩經|小雅|桑扈之什|菀柳",
		"Traditional":[
			"有菀者柳、不尚息焉。上帝甚蹈、無自暱焉。俾予靖之、後予極焉。",
			"有菀者柳、不尚愒焉。上帝甚蹈、無自瘵焉。俾予靖之、後予邁焉。",
			"有鳥高飛、亦傅于天。彼人之心、于何其臻。曷予靖之、居以凶矜。"
		],
		"Simplified":[
			"有菀者柳、不尚息焉。上帝甚蹈、无自昵焉。俾予靖之、后予极焉。",
			"有菀者柳、不尚愒焉。上帝甚蹈、无自瘵焉。俾予靖之、后予迈焉。",
			"有鸟高飞、亦傅于天。彼人之心、于何其臻。曷予靖之、居以凶矜。"
		]
	},
	{
		"Chapter":"詩經|小雅|都人士之什|都人士",
		"Traditional":[
			"彼都人士、狐裘黃黃。其容不改、出言有章。行歸于周、萬民所望。",
			"彼都人士、臺笠緇撮。彼君子女、綢直如髮。我不見兮、我心不說。",
			"彼都人士、充耳琇實。彼君子女、謂之尹吉。我不見兮、我心苑結。",
			"彼都人士、垂帶而厲。彼君子女、卷髮如蠆。我不見兮、言從之邁。",
			"匪伊垂之、帶則有餘。匪伊卷之、髮則有旟。我不見兮、云何盱矣。"
		],
		"Simplified":[
			"彼都人士、狐裘黄黄。其容不改、出言有章。行归于周、万民所望。",
			"彼都人士、台笠缁撮。彼君子女、绸直如发。我不见兮、我心不说。",
			"彼都人士、充耳琇实。彼君子女、谓之尹吉。我不见兮、我心苑结。",
			"彼都人士、垂带而厉。彼君子女、卷发如虿。我不见兮、言从之迈。",
			"匪伊垂之、带则有馀。匪伊卷之、发则有旟。我不见兮、云何盱矣。"
		]
	},
	{
		"Chapter":"詩經|小雅|都人士之什|采綠",
		"Traditional":[
			"終朝采綠、不盈一匊。予髮曲局、薄言歸沐。",
			"終朝采藍、不盈一襜。五日為期，六日不詹。",
			"之子于狩，言韔其弓。之子于釣，言綸之繩。",
			"其釣維何，維魴及鱮。維魴及鱮，薄言觀者。"
		],
		"Simplified":[
			"终朝采绿、不盈一掬。予发曲局、薄言归沐。",
			"终朝采蓝、不盈一襜。五日为期，六日不詹。",
			"之子于狩，言韔其弓。之子于钓，言纶之绳。",
			"其钓维何，维鲂及鱮。维鲂及鱮，薄言观者。"
		]
	},
	{
		"Chapter":"詩經|小雅|都人士之什|黍苗",
		"Traditional":[
			"芃芃黍苗、陰雨膏之。悠悠南行、召伯勞之。",
			"我任我輦、我車我牛。我行既集、蓋云歸哉。",
			"我徒我御、我師我旅。我行既集、蓋云歸處。",
			"肅肅謝功、召伯營之。烈烈征師、召伯成之。",
			"原隰既平、泉流既清。召伯有成、王心則寧。"
		],
		"Simplified":[
			"芃芃黍苗、阴雨膏之。悠悠南行、召伯劳之。",
			"我任我辇、我车我牛。我行既集、盖云归哉。",
			"我徒我御、我师我旅。我行既集、盖云归处。",
			"肃肃谢功、召伯营之。烈烈征师、召伯成之。",
			"原隰既平、泉流既清。召伯有成、王心则宁。"
		]
	},
	{
		"Chapter":"詩經|小雅|都人士之什|隰桑",
		"Traditional":[
			"隰桑有阿、其葉有難。既見君子、其樂如何。",
			"隰桑有阿、其葉有沃。既見君子、云何不樂。",
			"隰桑有阿、其葉有幽。既見君子、德音孔膠。",
			"心乎愛矣、遐不謂矣。中心藏之、何日忘之。"
		],
		"Simplified":[
			"隰桑有阿、其叶有难。既见君子、其乐如何。",
			"隰桑有阿、其叶有沃。既见君子、云何不乐。",
			"隰桑有阿、其叶有幽。既见君子、德音孔胶。",
			"心乎爱矣、遐不谓矣。中心藏之、何日忘之。"
		]
	},
	{
		"Chapter":"詩經|小雅|都人士之什|白華",
		"Traditional":[
			"白華菅兮、白茅束兮。之子之遠、俾我獨兮。",
			"英英白雲、露彼菅茅。天步艱難、之子不猶。",
			"滮池北流、浸彼稻田。嘯歌傷懷、念彼碩人。",
			"樵彼桑薪、卬烘于煁。維彼碩人、實勞我心。",
			"鼓鍾于宮、聲聞于外。念子懆懆、視我邁邁。",
			"有鶖在梁、有鶴在林。維彼碩人、實勞我心。",
			"鴛鴦在梁、戢其左翼。之子無良、二三其德。",
			"有扁斯石、履之卑兮。之子之遠、俾我疧兮。"
		],
		"Simplified":[
			"白华菅兮、白茅束兮。之子之远、俾我独兮。",
			"英英白云、露彼菅茅。天步艰难、之子不犹。",
			"滮池北流、浸彼稻田。啸歌伤怀、念彼硕人。",
			"樵彼桑薪、卬烘于煁。维彼硕人、实劳我心。",
			"鼓锺于宫、声闻于外。念子懆懆、视我迈迈。",
			"有鶖在梁、有鹤在林。维彼硕人、实劳我心。",
			"鸳鸯在梁、戢其左翼。之子无良、二三其德。",
			"有扁斯石、履之卑兮。之子之远、俾我疧兮。"
		]
	},
	{
		"Chapter":"詩經|小雅|都人士之什|綿蠻",
		"Traditional":[
			"綿蠻黃鳥、止于丘阿。道之云遠、我勞如何。飲之食之、教之誨之、命彼後車、謂之載之。",
			"綿蠻黃鳥、止于丘隅。豈敢憚行、畏不能趨。飲之食之、教之誨之、命彼後車、謂之載之。",
			"綿蠻黃鳥、止于丘側。豈敢憚行、畏不能極。飲之食之、教之誨之、命彼後車、謂之載之。"
		],
		"Simplified":[
			"绵蛮黄鸟、止于丘阿。道之云远、我劳如何。饮之食之、教之诲之、命彼后车、谓之载之。",
			"绵蛮黄鸟、止于丘隅。岂敢惮行、畏不能趋。饮之食之、教之诲之、命彼后车、谓之载之。",
			"绵蛮黄鸟、止于丘侧。岂敢惮行、畏不能极。饮之食之、教之诲之、命彼后车、谓之载之。"
		]
	},
	{
		"Chapter":"詩經|小雅|都人士之什|瓠葉",
		"Traditional":[
			"幡幡瓠葉、采之亨之。君子有酒、酌言嘗之。",
			"有兔斯首、炮之燔之。君子有酒、酌言獻之。",
			"有兔斯首、燔之炙之。君子有酒、酌言酢之。",
			"有兔斯首、燔之炮之。君子有酒、酌言醻之。"
		],
		"Simplified":[
			"幡幡瓠叶、采之亨之。君子有酒、酌言尝之。",
			"有兔斯首、炮之燔之。君子有酒、酌言献之。",
			"有兔斯首、燔之炙之。君子有酒、酌言酢之。",
			"有兔斯首、燔之炮之。君子有酒、酌言醻之。"
		]
	},
	{
		"Chapter":"詩經|小雅|都人士之什|漸漸之石",
		"Traditional":[
			"漸漸之石、維其高矣。山川悠遠、維其勞矣。武人東征、不遑朝矣。",
			"漸漸之石、維其卒矣。山川悠遠、曷其沒矣。武人東征、不遑出矣。",
			"有豕白蹢、烝涉波矣。月離于畢、俾滂沱矣。武人東征、不遑他矣。"
		],
		"Simplified":[
			"渐渐之石、维其高矣。山川悠远、维其劳矣。武人东征、不遑朝矣。",
			"渐渐之石、维其卒矣。山川悠远、曷其没矣。武人东征、不遑出矣。",
			"有豕白蹢、烝涉波矣。月离于毕、俾滂沱矣。武人东征、不遑他矣。"
		]
	},
	{
		"Chapter":"詩經|小雅|都人士之什|苕之華",
		"Traditional":[
			"苕之華、芸其黃矣。心之憂矣、維其傷矣。",
			"苕之華、其葉青青。知我如此、不如無生。",
			"牂羊墳首、三星在罶。人可以食、鮮可以飽。"
		],
		"Simplified":[
			"苕之华、芸其黄矣。心之忧矣、维其伤矣。",
			"苕之华、其叶青青。知我如此、不如无生。",
			"牂羊坟首、三星在罶。人可以食、鲜可以饱。"
		]
	},
	{
		"Chapter":"詩經|小雅|都人士之什|何草不黃",
		"Traditional":[
			"何草不黃、何日不行。何人不將、經營四方。",
			"何草不玄、何人不矜。哀我征夫、獨為匪民。",
			"匪兕匪虎、率彼曠野。哀我征夫、朝夕不暇。",
			"有芃者狐、率彼幽草。有棧之車、行彼周道。"
		],
		"Simplified":[
			"何草不黄、何日不行。何人不将、经营四方。",
			"何草不玄、何人不矜。哀我征夫、独为匪民。",
			"匪兕匪虎、率彼旷野。哀我征夫、朝夕不暇。",
			"有芃者狐、率彼幽草。有栈之车、行彼周道。"
		]
	},
	{
		"Chapter":"詩經|大雅|文王之什|文王",
		"Traditional":[
			"文王在上、於昭于天。周雖舊邦、其命維新。有周不顯、帝命不時。文王陟降、在帝左右。",
			"亹亹文王、令聞不已。陳錫哉周、侯文王孫子。文王孫子、本支百世。凡周之士、不顯亦世。",
			"世之不顯、厥猶翼翼。思皇多士、生此王國。王國克生、維周之楨。濟濟多士、文王以寧。",
			"穆穆文王、於緝熙敬止。假哉天命、有商孫子。商之孫子、其麗不億。上帝既命、侯于周服。",
			"侯服于周、天命靡常。殷士膚敏、祼將于京。厥作祼將、常服黼冔。王之藎臣、無念爾祖。",
			"無念爾祖、聿脩厥德。永言配命、自求多福。殷之未喪師、克配上帝。宜鑒于殷、駿命不易。",
			"命之不易、無遏爾躬。宣昭義問、有虞殷自天。上天之載、無聲無臭。儀刑文王、萬邦作孚。"
		],
		"Simplified":[
			"文王在上、于昭于天。周虽旧邦、其命维新。有周不显、帝命不时。文王陟降、在帝左右。",
			"亹亹文王、令闻不已。陈锡哉周、侯文王孙子。文王孙子、本支百世。凡周之士、不显亦世。",
			"世之不显、厥犹翼翼。思皇多士、生此王国。王国克生、维周之桢。济济多士、文王以宁。",
			"穆穆文王、于缉熙敬止。假哉天命、有商孙子。商之孙子、其丽不亿。上帝既命、侯于周服。",
			"侯服于周、天命靡常。殷士肤敏、祼将于京。厥作祼将、常服黼冔。王之荩臣、无念尔祖。",
			"无念尔祖、聿修厥德。永言配命、自求多福。殷之未丧师、克配上帝。宜鉴于殷、骏命不易。",
			"命之不易、无遏尔躬。宣昭义问、有虞殷自天。上天之载、无声无臭。仪刑文王、万邦作孚。"
		]
	},
	{
		"Chapter":"詩經|大雅|文王之什|大明",
		"Traditional":[
			"明明在下、赫赫在上。天難忱斯、不易維王。天位殷適、使不挾四方。",
			"摯仲氏任、自彼殷商、來嫁于周、曰嬪于京。乃及王季、維德之行。大任有身、生此文王。",
			"維此文王、小心翼翼。昭事上帝、聿懷多福。厥德不回、以受方國。",
			"天監在下、有命既集。文王初載、天作之合。在洽之陽、在渭之涘。文王嘉止、大邦有子。",
			"大邦有子、俔天之妹。文定厥祥、親迎于渭。造舟為梁、不顧其光。",
			"有命自天、命此文王。于周于京、纘女維莘。長子維行、篤生武王。保右命爾、燮伐大商。",
			"殷商之旅、其會如林。矢于牧野、維予侯興。上帝臨女、無貳爾心。",
			"牧野洋洋、檀車煌煌、駟騵彭彭。維師尚父、時維鷹揚、涼彼武王、肆伐大商。會朝清明。"
		],
		"Simplified":[
			"明明在下、赫赫在上。天难忱斯、不易维王。天位殷适、使不挟四方。",
			"挚仲氏任、自彼殷商、来嫁于周、曰嫔于京。乃及王季、维德之行。大任有身、生此文王。",
			"维此文王、小心翼翼。昭事上帝、聿怀多福。厥德不回、以受方国。",
			"天监在下、有命既集。文王初载、天作之合。在洽之阳、在渭之涘。文王嘉止、大邦有子。",
			"大邦有子、俔天之妹。文定厥祥、亲迎于渭。造舟为梁、不顾其光。",
			"有命自天、命此文王。于周于京、缵女维莘。长子维行、笃生武王。保右命尔、燮伐大商。",
			"殷商之旅、其会如林。矢于牧野、维予侯兴。上帝临女、无贰尔心。",
			"牧野洋洋、檀车煌煌、驷騵彭彭。维师尚父、时维鹰扬、凉彼武王、肆伐大商。会朝清明。"
		]
	},
	{
		"Chapter":"詩經|大雅|文王之什|緜",
		"Traditional":[
			"緜緜瓜瓞。民之初生、自土沮漆。古公亶父、陶復陶穴、未有家室。",
			"古公亶父、來朝走馬。率西水滸、至于岐下。爰及姜女、聿來胥宇。",
			"周原膴膴、菫茶如飴。爰始爰謀、爰契我龜。曰止曰時、築室于茲。",
			"迺慰迺止、迺左迺右、迺疆迺理、迺宣迺畝、自西徂東、周爰執事。",
			"乃召司空、乃召司徒、俾立室家。其繩則直、縮版以載、作廟翼翼。",
			"捄之陾陾、度之薨薨、築之登登、削屢馮馮、百堵皆興、鼛鼓弗勝。",
			"迺立臯門、臯門有伉。迺立應門、應門將將。迺立冢土、戎醜攸行。",
			"肆不殄厥慍、亦不隕厥問。柞棫拔矣、行道兌矣。混夷駾矣、維其喙矣。",
			"虞芮質厥成、文王蹶厥生。予曰有疏附、予曰有先後、予曰有奔奏、予曰有禦侮。"
		],
		"Simplified":[
			"緜緜瓜瓞。民之初生、自土沮漆。古公亶父、陶复陶穴、未有家室。",
			"古公亶父、来朝走马。率西水浒、至于岐下。爰及姜女、聿来胥宇。",
			"周原膴膴、菫茶如饴。爰始爰谋、爰契我龟。曰止曰时、筑室于兹。",
			"乃慰乃止、乃左乃右、乃疆乃理、乃宣乃亩、自西徂东、周爰执事。",
			"乃召司空、乃召司徒、俾立室家。其绳则直、缩版以载、作庙翼翼。",
			"救之陾陾、度之薨薨、筑之登登、削屡冯冯、百堵皆兴、鼛鼓弗胜。",
			"乃立臯门、臯门有伉。乃立应门、应门将将。乃立冢土、戎丑攸行。",
			"肆不殄厥愠、亦不陨厥问。柞棫拔矣、行道兑矣。混夷駾矣、维其喙矣。",
			"虞芮质厥成、文王蹶厥生。予曰有疏附、予曰有先后、予曰有奔奏、予曰有御侮。"
		]
	},
	{
		"Chapter":"詩經|大雅|文王之什|棫樸",
		"Traditional":[
			"芃芃棫樸。薪之槱之。濟濟辟王。左右趣之。",
			"濟濟辟王。左右奉璋。奉璋峩峩。髦士攸宜。",
			"淠彼涇舟。烝徒楫之。周王于邁。六師及之。",
			"倬彼雲漢。為章于天。周王壽考。遐不作人。",
			"追琢其章。金玉其相。勉勉我王。綱紀四方。"
		],
		"Simplified":[
			"芃芃棫朴。薪之槱之。济济辟王。左右趣之。",
			"济济辟王。左右奉璋。奉璋峩峩。髦士攸宜。",
			"淠彼泾舟。烝徒楫之。周王于迈。六师及之。",
			"倬彼云汉。为章于天。周王寿考。遐不作人。",
			"追琢其章。金玉其相。勉勉我王。纲纪四方。"
		]
	},
	{
		"Chapter":"詩經|大雅|文王之什|旱麓",
		"Traditional":[
			"瞻彼旱麓、榛楛濟濟。豈弟君子、于祿豈弟。",
			"瑟彼玉瓚、黃流在中。其弟君子、福祿攸降。",
			"鳶飛戾天、魚躍于淵。豈弟君子、遐不作人。",
			"清酒既載、騂牡既備。以享以祀、以介景福。",
			"瑟彼柞棫、民所燎矣。豈弟君子、神所勞矣。",
			"莫莫葛藟、施于條枚。豈弟君子、求福不回。"
		],
		"Simplified":[
			"瞻彼旱麓、榛楛济济。岂弟君子、于禄岂弟。",
			"瑟彼玉瓒、黄流在中。其弟君子、福禄攸降。",
			"鸢飞戾天、鱼跃于渊。岂弟君子、遐不作人。",
			"清酒既载、騂牡既备。以享以祀、以介景福。",
			"瑟彼柞棫、民所燎矣。岂弟君子、神所劳矣。",
			"莫莫葛藟、施于条枚。岂弟君子、求福不回。"
		]
	},
	{
		"Chapter":"詩經|大雅|文王之什|思齊",
		"Traditional":[
			"思齊大任、文王之母、思媚周姜、京室之婦。大姒嗣徽音、則百斯男。",
			"惠于宗公、神罔時怨、神罔時恫。刑于寡妻、至于兄弟、以御于家邦。",
			"雝雝在宮、肅肅在廟。不顯亦臨、無射亦保。",
			"肆戎疾不殄、烈假不瑕。不聞亦式、不諫亦入。",
			"肆成人有德、小子有造。古之人無斁、譽髦斯士。"
		],
		"Simplified":[
			"思齐大任、文王之母、思媚周姜、京室之妇。大姒嗣徽音、则百斯男。",
			"惠于宗公、神罔时怨、神罔时恫。刑于寡妻、至于兄弟、以御于家邦。",
			"雝雝在宫、肃肃在庙。不显亦临、无射亦保。",
			"肆戎疾不殄、烈假不瑕。不闻亦式、不谏亦入。",
			"肆成人有德、小子有造。古之人无斁、誉髦斯士。"
		]
	},
	{
		"Chapter":"詩經|大雅|文王之什|皇矣",
		"Traditional":[
			"皇矣上帝、臨下有赫。監觀四方、求民之莫。維此二國、其政不獲。維彼四國、爰究爰度。上帝耆之、憎其式廓。乃眷西顧、止維與宅。",
			"作之屏之、其菑其翳。脩之平之、其灌其栵。啟之辟之、其檉其椐。攘之剔之、其檿其柘。帝遷明德、串夷載路。天立厥配、受命既固。",
			"帝省其山、柞棫斯拔、松柏斯兌。帝作邦作對、自大伯王季。維此王季、因心則友。則友其兄、則篤其慶。載錫之光、受祿無喪、奄有四方。",
			"維此王季、帝度其心、貊其德音。其德克明、克明克類、克長克君。王此大邦、克順克比。比于文王、其德靡悔。既受帝祉、施于孫子。",
			"帝謂文王、無然畔援、無然歆羨、誕先登于岸。密人不恭、敢距大邦、侵阮徂共。王赫斯怒、爰整其旅、以按徂旅、以篤于周祜、以對于天下。",
			"依其在京、侵自阮疆、陟我高岡。無矢我陵、我陵我阿。無飲我泉、我泉我池。度其鮮原、居歧之陽、在渭之將。萬邦之方、下民之王。",
			"帝謂文王、予懷明德、不大聲以色、不長夏以革。不識不知、順帝之則。帝謂文王、詢爾仇方、同爾兄弟、以爾鉤援、與爾臨衝、以伐崇墉。",
			"臨衝閑閑、崇墉言言。執訊連連、攸馘安安。是類是禡、是致是附。四方以無悔。臨衝茀茀、崇墉仡仡。是伐是肆、是絕是忽。四方以無拂。"
		],
		"Simplified":[
			"皇矣上帝、临下有赫。监观四方、求民之莫。维此二国、其政不获。维彼四国、爰究爰度。上帝耆之、憎其式廓。乃眷西顾、止维与宅。",
			"作之屏之、其灾其翳。修之平之、其灌其栵。启之辟之、其柽其椐。攘之剔之、其檿其柘。帝迁明德、串夷载路。天立厥配、受命既固。",
			"帝省其山、柞棫斯拔、松柏斯兑。帝作邦作对、自大伯王季。维此王季、因心则友。则友其兄、则笃其庆。载锡之光、受禄无丧、奄有四方。",
			"维此王季、帝度其心、貊其德音。其德克明、克明克类、克长克君。王此大邦、克顺克比。比于文王、其德靡悔。既受帝祉、施于孙子。",
			"帝谓文王、无然畔援、无然歆羡、诞先登于岸。密人不恭、敢距大邦、侵阮徂共。王赫斯怒、爰整其旅、以按徂旅、以笃于周祜、以对于天下。",
			"依其在京、侵自阮疆、陟我高冈。无矢我陵、我陵我阿。无饮我泉、我泉我池。度其鲜原、居歧之阳、在渭之将。万邦之方、下民之王。",
			"帝谓文王、予怀明德、不大声以色、不长夏以革。不识不知、顺帝之则。帝谓文王、询尔仇方、同尔兄弟、以尔钩援、与尔临冲、以伐崇墉。",
			"临冲闲闲、崇墉言言。执讯连连、攸馘安安。是类是禡、是致是附。四方以无悔。临冲茀茀、崇墉仡仡。是伐是肆、是绝是忽。四方以无拂。"
		]
	},
	{
		"Chapter":"詩經|大雅|文王之什|靈臺",
		"Traditional":[
			"經始靈臺、經之營之。庶民攻之、不日成之。經始勿亟、庶民子來。",
			"王在靈囿、麀鹿攸伏、麀鹿濯濯、白鳥翯翯。王在靈沼、於牣魚躍。",
			"虡業維樅、賁鼓維鏞。於論鼓鐘、於樂辟廱。",
			"於論鼓鐘、於樂辟廱。鼉鼓逢逢、朦瞍奏公。"
		],
		"Simplified":[
			"经始灵台、经之营之。庶民攻之、不日成之。经始勿亟、庶民子来。",
			"王在灵囿、麀鹿攸伏、麀鹿濯濯、白鸟翯翯。王在灵沼、于牣鱼跃。",
			"虡业维枞、贲鼓维镛。于论鼓钟、于乐辟廱。",
			"于论鼓钟、于乐辟廱。鼍鼓逢逢、朦瞍奏公。"
		]
	},
	{
		"Chapter":"詩經|大雅|文王之什|下武",
		"Traditional":[
			"下武維周、世有哲王。三后在天、王配于京。",
			"王配于京、世德作求。永言配命、成王之孚。",
			"成王之孚、下土之式。永言孝思、孝思維則。",
			"媚茲一人、應侯順德。永言孝思、昭哉嗣服。",
			"昭茲來許、繩其祖武。於萬斯年、受天之祜。",
			"受天之祜、四方來賀。於萬斯年、不遐有佐。"
		],
		"Simplified":[
			"下武维周、世有哲王。三后在天、王配于京。",
			"王配于京、世德作求。永言配命、成王之孚。",
			"成王之孚、下土之式。永言孝思、孝思维则。",
			"媚兹一人、应侯顺德。永言孝思、昭哉嗣服。",
			"昭兹来许、绳其祖武。于万斯年、受天之祜。",
			"受天之祜、四方来贺。于万斯年、不遐有佐。"
		]
	},
	{
		"Chapter":"詩經|大雅|文王之什|文王有聲",
		"Traditional":[
			"文王有聲、遹駿有聲。遹求厥寧、遹觀厥成。文王烝哉。",
			"文王受命、有此武功。既伐于崇、作邑于豐。文王烝哉。",
			"築城伊淢、作豐伊匹。匪棘其欲、遹追來孝。王后烝哉。",
			"王公伊濯、為豐之垣。四方攸同、王后維翰。王后烝哉。",
			"豐水東注、維禹之績。四方攸同、皇王維辟。皇王烝哉。",
			"鎬京辟廱。自西自東、自南自北、無思不服。皇王烝哉。",
			"考卜維王、宅是鎬京。維龜正之、武王成之。武王烝哉。",
			"豐水有芑、武王豈不仕。詒厥孫謀、以燕翼子。武王烝哉。"
		],
		"Simplified":[
			"文王有声、遹骏有声。遹求厥宁、遹观厥成。文王烝哉。",
			"文王受命、有此武功。既伐于崇、作邑于丰。文王烝哉。",
			"筑城伊淢、作丰伊匹。匪棘其欲、遹追来孝。王后烝哉。",
			"王公伊濯、为丰之垣。四方攸同、王后维翰。王后烝哉。",
			"丰水东注、维禹之绩。四方攸同、皇王维辟。皇王烝哉。",
			"镐京辟廱。自西自东、自南自北、无思不服。皇王烝哉。",
			"考卜维王、宅是镐京。维龟正之、武王成之。武王烝哉。",
			"丰水有芑、武王岂不仕。诒厥孙谋、以燕翼子。武王烝哉。"
		]
	},
	{
		"Chapter":"詩經|大雅|生民之什|生民",
		"Traditional":[
			"厥初生民、時維姜嫄。生民如何、克禋克祀、以弗無子。履帝武敏歆、攸介攸止、載震載夙、載生載育、時維后稷。",
			"誕彌厥月、先生如達、不坼不副、無菑無害。以赫厥靈、上帝不寧、不康禋祀、居然生子。",
			"誕寘之隘巷、牛羊腓字之。誕寘之平林、會伐平林。誕寘之寒冰、鳥覆翼之。鳥乃去矣、后稷呱矣、實覃實訏、厥聲載路。",
			"誕實匍匐、克歧克嶷、以就口食。蓺之荏菽、荏菽旆旆、禾役穟穟、麻麥幪幪、瓜瓞唪唪。",
			"誕后稷之穡、有相之道。茀厥豐草、種之黃茂。實方實苞、實種實褎、實發實秀、實堅實好、實穎實栗。即有邰家室。",
			"誕降嘉種、維秬維秠、維穈維芑。恆之秬秠、是穫是畝。恆之穈芑、是任是負。以歸肇祀。",
			"誕我祀如何。或舂或揄、或簸或蹂。釋之叟叟、烝之浮浮。載謀載惟、取蕭祭脂、取羝以軷。載燔載烈、以興嗣歲。",
			"卬盛于豆、于豆于登。其香始升、上帝居歆。胡臭亶時、后稷肇祀、庶無罪悔、以迄于今。"
		],
		"Simplified":[
			"厥初生民、时维姜嫄。生民如何、克禋克祀、以弗无子。履帝武敏歆、攸介攸止、载震载夙、载生载育、时维后稷。",
			"诞弥厥月、先生如达、不坼不副、无灾无害。以赫厥灵、上帝不宁、不康禋祀、居然生子。",
			"诞置之隘巷、牛羊腓字之。诞置之平林、会伐平林。诞置之寒冰、鸟覆翼之。鸟乃去矣、后稷呱矣、实覃实吁、厥声载路。",
			"诞实匍匐、克歧克嶷、以就口食。蓺之荏菽、荏菽旆旆、禾役穟穟、麻麦幪幪、瓜瓞唪唪。",
			"诞后稷之穑、有相之道。茀厥丰草、种之黄茂。实方实苞、实种实袖、实发实秀、实坚实好、实颖实栗。即有邰家室。",
			"诞降嘉种、维秬维秠、维穈维芑。恒之秬秠、是获是亩。恒之穈芑、是任是负。以归肇祀。",
			"诞我祀如何。或舂或揄、或簸或蹂。释之叟叟、烝之浮浮。载谋载惟、取萧祭脂、取羝以軷。载燔载烈、以兴嗣岁。",
			"卬盛于豆、于豆于登。其香始升、上帝居歆。胡臭亶时、后稷肇祀、庶无罪悔、以迄于今。"
		]
	},
	{
		"Chapter":"詩經|大雅|生民之什|行葦",
		"Traditional":[
			"敦彼行葦 。牛羊勿踐履 。方苞方體。維葉泥泥 。戚戚兄弟 。莫遠具爾。或肆之筵。或授之几。",
			"肆筵設席。授几有緝御。或獻或酢。洗爵奠斝。醓醢以薦。或燔或灸。嘉殽脾臄。或歌或咢。",
			"敦弓既堅。四鍭既鈞。舍矢既均。序賓以賢。敦弓既句。既挾四鍭。四鍭如樹。序賓以不侮。",
			"曾孫維主。酒醴維醹。酌以大斗。以祈黃耇。黃耇台背。以引以翼。壽考維祺。以介景福。"
		],
		"Simplified":[
			"敦彼行苇 。牛羊勿践履 。方苞方体。维叶泥泥 。戚戚兄弟 。莫远具尔。或肆之筵。或授之几。",
			"肆筵设席。授几有缉御。或献或酢。洗爵奠斝。醓醢以荐。或燔或灸。嘉淆脾臄。或歌或咢。",
			"敦弓既坚。四鍭既钧。舍矢既均。序宾以贤。敦弓既句。既挟四鍭。四鍭如树。序宾以不侮。",
			"曾孙维主。酒醴维醹。酌以大斗。以祈黄耇。黄耇台背。以引以翼。寿考维祺。以介景福。"
		]
	},
	{
		"Chapter":"詩經|大雅|生民之什|既醉",
		"Traditional":[
			"既醉以酒、既飽以德。君子萬年、介爾景福。",
			"既醉以酒、爾殽既將。君子萬年、介爾昭明。",
			"昭明有融、高朗令終。令終有俶、公尸嘉告。",
			"其告維何、籩豆靜嘉。朋友攸攝、攝以威儀。",
			"威儀孔時、君子有孝子。孝子不匱、永錫爾類。",
			"其類維何、室家之壼。君子萬年、永錫祚胤。",
			"其胤維何、天被爾祿。君子萬年、景命有僕。",
			"其僕維何、釐爾女士。釐爾女士、從以孫子。"
		],
		"Simplified":[
			"既醉以酒、既饱以德。君子万年、介尔景福。",
			"既醉以酒、尔淆既将。君子万年、介尔昭明。",
			"昭明有融、高朗令终。令终有俶、公尸嘉告。",
			"其告维何、笾豆静嘉。朋友攸摄、摄以威仪。",
			"威仪孔时、君子有孝子。孝子不匮、永锡尔类。",
			"其类维何、室家之壼。君子万年、永锡祚胤。",
			"其胤维何、天被尔禄。君子万年、景命有仆。",
			"其仆维何、厘尔女士。厘尔女士、从以孙子。"
		]
	},
	{
		"Chapter":"詩經|大雅|生民之什|鳧鷖",
		"Traditional":[
			"鳧鷖在涇、公尸來燕來寧。爾酒既清、爾殽既馨、公尸燕飲、福祿來成。",
			"鳧鷖在沙、公尸來燕來宜。爾酒既多、爾殽既嘉、公尸燕飲、福祿來為。",
			"鳧鷖在渚、公尸來燕來處。爾酒既湑、爾殽伊脯、公尸燕飲、福祿來下。",
			"鳧鷖在潀、公尸來燕來宗。既燕于宗、福祿攸降。公尸燕飲、福祿來崇。",
			"鳧鷖在亹、公尸來止熏熏。旨酒欣欣、燔炙芬芬、公尸燕飲、無有後艱。"
		],
		"Simplified":[
			"凫鷖在泾、公尸来燕来宁。尔酒既清、尔淆既馨、公尸燕饮、福禄来成。",
			"凫鷖在沙、公尸来燕来宜。尔酒既多、尔淆既嘉、公尸燕饮、福禄来为。",
			"凫鷖在渚、公尸来燕来处。尔酒既湑、尔淆伊脯、公尸燕饮、福禄来下。",
			"凫鷖在潀、公尸来燕来宗。既燕于宗、福禄攸降。公尸燕饮、福禄来崇。",
			"凫鷖在亹、公尸来止熏熏。旨酒欣欣、燔炙芬芬、公尸燕饮、无有后艰。"
		]
	},
	{
		"Chapter":"詩經|大雅|生民之什|假樂",
		"Traditional":[
			"假樂君子、顯顯令德。宜民宜人、受祿于天。保右命之、自天申之。",
			"干祿百福、子孫千億。穆穆皇皇、宜君宜王。不愆不忘、率由舊章。",
			"威儀抑抑、德音秩秩。無怨無惡、率由群匹。受福無疆、四方之綱。",
			"之綱之紀、燕及朋友。百辟卿士、媚于天子。不解于位、民之攸塈。"
		],
		"Simplified":[
			"假乐君子、显显令德。宜民宜人、受禄于天。保右命之、自天申之。",
			"干禄百福、子孙千亿。穆穆皇皇、宜君宜王。不愆不忘、率由旧章。",
			"威仪抑抑、德音秩秩。无怨无恶、率由群匹。受福无疆、四方之纲。",
			"之纲之纪、燕及朋友。百辟卿士、媚于天子。不解于位、民之攸塈。"
		]
	},
	{
		"Chapter":"詩經|大雅|生民之什|公劉",
		"Traditional":[
			"篤公劉、匪居匪康、迺埸迺疆、 迺積迺倉。迺裹餱糧、于橐于囊、 思輯用光 。弓矢斯張、干戈戚揚、爰方啟行。",
			"篤公劉、于胥斯原、既庶既繁、既順迺宣、而無永歎。陟則在巘、復降在原。何以舟之、維玉及瑤、鞞琫容刀。",
			"篤公劉、逝彼百泉、瞻彼溥原。迺陟南岡、乃覯于京。京師之野、于時處處、于時廬旅、于時言言、于時語語。",
			"篤公劉、于京斯依。蹌蹌濟濟、俾筵俾几。既登乃依。乃造其曹、執豕于牢、酌之用匏。食之飲之、君之宗之。",
			"篤公劉、既溥既長、既景迺岡、相其陰陽、觀其流泉、其軍三單。度其隰原、徹田為糧。度其夕陽、豳居允荒。",
			"篤公劉、于豳斯館。涉渭為亂、取厲取鍛。止基迺理、爰眾爰有。夾其皇㵎、遡其過㵎。止旅迺密、芮鞫之即。"
		],
		"Simplified":[
			"笃公刘、匪居匪康、乃埸乃疆、 乃积乃仓。乃裹糇粮、于橐于囊、 思辑用光 。弓矢斯张、干戈戚扬、爰方启行。",
			"笃公刘、于胥斯原、既庶既繁、既顺乃宣、而无永叹。陟则在巘、复降在原。何以舟之、维玉及瑶、鞞琫容刀。",
			"笃公刘、逝彼百泉、瞻彼溥原。乃陟南冈、乃觏于京。京师之野、于时处处、于时庐旅、于时言言、于时语语。",
			"笃公刘、于京斯依。跄跄济济、俾筵俾几。既登乃依。乃造其曹、执豕于牢、酌之用匏。食之饮之、君之宗之。",
			"笃公刘、既溥既长、既景乃冈、相其阴阳、观其流泉、其军三单。度其隰原、彻田为粮。度其夕阳、豳居允荒。",
			"笃公刘、于豳斯馆。涉渭为乱、取厉取锻。止基乃理、爰众爰有。夹其皇㵎、遡其过㵎。止旅乃密、芮鞫之即。"
		]
	},
	{
		"Chapter":"詩經|大雅|生民之什|泂酌",
		"Traditional":[
			"泂酌彼行潦、挹彼注茲、可以餴饎。豈弟君子、民之父母 。",
			"泂酌彼行潦、挹彼注茲、可以濯罍。豈弟君子、民之攸歸 。",
			"洞酌彼行潦、挹彼注茲、可以濯溉。豈弟君子、民之攸塈 。"
		],
		"Simplified":[
			"泂酌彼行潦、挹彼注兹、可以餴饎。岂弟君子、民之父母 。",
			"泂酌彼行潦、挹彼注兹、可以濯罍。岂弟君子、民之攸归 。",
			"洞酌彼行潦、挹彼注兹、可以濯溉。岂弟君子、民之攸塈 。"
		]
	},
	{
		"Chapter":"詩經|大雅|生民之什|卷阿",
		"Traditional":[
			"有卷者阿、飄風自南。豈弟君子、來游來歌、以矢其音 。",
			"伴奐爾游矣、優游爾休矣。豈弟君子、俾爾彌爾性、似先公酋矣。",
			"爾土宇昄章、亦孔之厚矣。豈弟君子、俾爾彌爾性、百神爾主矣 。",
			"爾受命長矣、茀祿爾康矣。豈弟君子、俾爾彌爾性、純嘏爾常矣 。",
			"有馮有翼、有孝有德、以引以翼。豈弟君子、四方為則 。",
			"顒顒卬卬、如圭如璋、令聞令望。豈弟君子、四方為綱 。",
			"鳳凰于飛、翽翽其羽、亦集爰止。藹藹王多吉士、維君子使、媚于天子 。",
			"鳳凰于飛、翽翽其羽、亦傅于天。藹藹王多吉人、維君子命、媚于庶人 。",
			"鳳凰鳴矣、于彼高岡。梧桐生矣、于彼朝陽 。菶菶萋萋、雝雝喈喈。",
			"君子之車、既庶且多。君子之馬、既閑且馳 。矢詩不多、維以遂歌。"
		],
		"Simplified":[
			"有卷者阿、飘风自南。岂弟君子、来游来歌、以矢其音 。",
			"伴奂尔游矣、优游尔休矣。岂弟君子、俾尔弥尔性、似先公酋矣。",
			"尔土宇昄章、亦孔之厚矣。岂弟君子、俾尔弥尔性、百神尔主矣 。",
			"尔受命长矣、茀禄尔康矣。岂弟君子、俾尔弥尔性、纯嘏尔常矣 。",
			"有冯有翼、有孝有德、以引以翼。岂弟君子、四方为则 。",
			"顒顒卬卬、如圭如璋、令闻令望。岂弟君子、四方为纲 。",
			"凤凰于飞、翽翽其羽、亦集爰止。蔼蔼王多吉士、维君子使、媚于天子 。",
			"凤凰于飞、翽翽其羽、亦傅于天。蔼蔼王多吉人、维君子命、媚于庶人 。",
			"凤凰鸣矣、于彼高冈。梧桐生矣、于彼朝阳 。菶菶萋萋、雝雝喈喈。",
			"君子之车、既庶且多。君子之马、既闲且驰 。矢诗不多、维以遂歌。"
		]
	},
	{
		"Chapter":"詩經|大雅|生民之什|民勞",
		"Traditional":[
			"民亦勞止、汔可小康。惠此中國、以綏四方。無縱詭隨、以謹無良。式遏寇虐、憯不畏明。柔遠能邇、以定我王。",
			"民亦勞止、汔可小休。惠此中國、以為民逑 。無縱詭隨、以謹惛怓。式遏寇虐、無俾民憂 。無棄爾勞、以為王休。",
			"民亦勞止、汔可小息。惠此京師、以綏四國 。無縱詭隨、以謹罔極。式遏寇虐、無俾作慝 。敬慎威儀、以近有德。",
			"民亦勞止、汔可小愒。惠此中國、俾民憂泄 。無縱詭隨、以謹醜厲。式遏寇虐、無俾正敗 。戎雖小子、而式弘大。",
			"民亦勞止、汔可小安。惠此中國、國無有殘 。無縱詭隨、以謹繾綣。式遏寇虐、無俾正反 。王欲玉女、是用大諫。"
		],
		"Simplified":[
			"民亦劳止、汔可小康。惠此中国、以绥四方。无纵诡随、以谨无良。式遏寇虐、憯不畏明。柔远能迩、以定我王。",
			"民亦劳止、汔可小休。惠此中国、以为民逑 。无纵诡随、以谨惛怓。式遏寇虐、无俾民忧 。无弃尔劳、以为王休。",
			"民亦劳止、汔可小息。惠此京师、以绥四国 。无纵诡随、以谨罔极。式遏寇虐、无俾作慝 。敬慎威仪、以近有德。",
			"民亦劳止、汔可小愒。惠此中国、俾民忧泄 。无纵诡随、以谨丑厉。式遏寇虐、无俾正败 。戎虽小子、而式弘大。",
			"民亦劳止、汔可小安。惠此中国、国无有残 。无纵诡随、以谨缱绻。式遏寇虐、无俾正反 。王欲玉女、是用大谏。"
		]
	},
	{
		"Chapter":"詩經|大雅|生民之什|板",
		"Traditional":[
			"上帝板板、下民卒癉。出話不然、為猶不遠 。靡聖管管、不實於亶。猶之未遠、是用大諫 。",
			"天之方難、無然憲憲。天之方蹶、無然泄泄。辭之輯矣、民之洽矣。辭之懌矣、民之莫矣 。",
			"我雖異事、及爾同僚。我即而謀、聽我囂囂。我言維服、勿以為笑。先民有言、詢于芻蕘 。",
			"天之方虐、無然謔謔。老夫灌灌、小子蹻蹻。匪我言耄、爾用憂謔。多將熇熇、不可救藥 。",
			"天之方懠、無為夸毗。威儀卒迷、善人載尸。民之方殿屎、則莫我敢葵。喪亂蔑資、曾莫惠我師 。",
			"天之牖民、如壎如篪。如璋如圭、如取如攜。攜無日益、牖民孔易。民之多辟、無自立辟 。",
			"价人維藩、大師維垣、大邦維屏、大宗維翰、懷德維寧、宗子維城。無俾城壞、無獨斯畏。",
			"敬天之怒、無敢戲豫。敬天之渝、無敢馳驅。昊天曰明、及爾出王。昊天曰旦、及爾游衍。"
		],
		"Simplified":[
			"上帝板板、下民卒瘅。出话不然、为犹不远 。靡圣管管、不实于亶。犹之未远、是用大谏 。",
			"天之方难、无然宪宪。天之方蹶、无然泄泄。辞之辑矣、民之洽矣。辞之怿矣、民之莫矣 。",
			"我虽异事、及尔同僚。我即而谋、听我嚣嚣。我言维服、勿以为笑。先民有言、询于刍荛 。",
			"天之方虐、无然谑谑。老夫灌灌、小子蹻蹻。匪我言耄、尔用忧谑。多将熇熇、不可救药 。",
			"天之方懠、无为夸毗。威仪卒迷、善人载尸。民之方殿屎、则莫我敢葵。丧乱蔑资、曾莫惠我师 。",
			"天之牖民、如埙如篪。如璋如圭、如取如携。携无日益、牖民孔易。民之多辟、无自立辟 。",
			"价人维藩、大师维垣、大邦维屏、大宗维翰、怀德维宁、宗子维城。无俾城坏、无独斯畏。",
			"敬天之怒、无敢戏豫。敬天之渝、无敢驰驱。昊天曰明、及尔出王。昊天曰旦、及尔游衍。"
		]
	},
	{
		"Chapter":"詩經|大雅|蕩之什|蕩",
		"Traditional":[
			"蕩蕩上帝、下民之辟。疾威上帝、其命多辟。天生烝民、其命匪諶。靡不有初、鮮克有終。",
			"文王曰咨、咨女殷商。曾是彊禦、曾是掊克。曾是在位、曾是在服。天降慆德、女興是力。",
			"文王曰咨、咨女殷商。而秉義類、彊禦多懟。流言以對、寇攘式內。侯作侯祝、靡屆靡究 。",
			"文王曰咨、咨女殷商。女炰烋于中國、歛怨以為德。不明爾德、時無背無側。爾德不明、以無陪無卿。",
			"文王曰咨、咨女殷商。天不湎爾以酒、不義從式。既愆爾止、靡明靡晦。式號式呼、俾晝作夜。",
			"文王曰咨、咨女殷商。如蜩如螗、如沸如羹。小大近喪、人尚乎由行。內奰于中國、覃及鬼方。",
			"文王曰咨、咨女殷商。匪上帝不時、殷不用舊。雖無老成人、尚有典刑。曾是莫聽、大命以傾。",
			"文王曰咨、咨女殷商。人亦有言、顛沛之揭。枝葉未有害、本實先撥。殷鑒不遠、在夏后之世。"
		],
		"Simplified":[
			"荡荡上帝、下民之辟。疾威上帝、其命多辟。天生烝民、其命匪谌。靡不有初、鲜克有终。",
			"文王曰咨、咨女殷商。曾是强御、曾是掊克。曾是在位、曾是在服。天降慆德、女兴是力。",
			"文王曰咨、咨女殷商。而秉义类、强御多怼。流言以对、寇攘式内。侯作侯祝、靡届靡究 。",
			"文王曰咨、咨女殷商。女炰烋于中国、敛怨以为德。不明尔德、时无背无侧。尔德不明、以无陪无卿。",
			"文王曰咨、咨女殷商。天不湎尔以酒、不义从式。既愆尔止、靡明靡晦。式号式呼、俾昼作夜。",
			"文王曰咨、咨女殷商。如蜩如螗、如沸如羹。小大近丧、人尚乎由行。内奰于中国、覃及鬼方。",
			"文王曰咨、咨女殷商。匪上帝不时、殷不用旧。虽无老成人、尚有典刑。曾是莫听、大命以倾。",
			"文王曰咨、咨女殷商。人亦有言、颠沛之揭。枝叶未有害、本实先拨。殷鉴不远、在夏后之世。"
		]
	},
	{
		"Chapter":"詩經|大雅|蕩之什|抑",
		"Traditional":[
			"抑抑威儀、維德之隅。人亦有言、靡哲不愚。庶人之愚、亦職維疾。哲人之愚、亦維斯戾。",
			"無競維人、四方其訓之。有覺德行、四國順之。訏謨定命、遠猶辰告。敬慎威儀、維民之則。",
			"其在于今、興迷亂于政。顛覆厥德、荒湛于酒。女雖湛樂從、弗念厥紹。罔敷求先王、克共明刑。",
			"肆皇天弗尚、如彼泉流、無淪胥以亡。夙興夜寐、洒掃廷內、維民之章。脩爾車馬、弓矢戎兵。用戒戎作、用逷蠻方。",
			"質爾人民、謹爾侯度、用戒不虞。慎爾出話、敬爾威儀、無不柔嘉。白圭之玷、尚可磨也。斯言之玷、不可為也。",
			"無易由言、無曰苟矣。莫捫朕舌、言不可逝矣。無言不讎、無德不報。惠于朋友、庶民小子、子孫繩繩、萬民靡不承。",
			"視爾友君子、輯柔爾顏、不遐有愆。相在爾室、尚不媿于屋漏。無曰不顯、莫予云覯。神之格思、不可度思、矧可射思。",
			"辟爾為德、俾臧俾嘉。淑慎爾止、不愆于儀。不僭不賊、鮮不為則。投我以桃、報之以李。彼童而角、實虹小子。",
			"荏染柔木、言緡之絲。溫溫恭人、維德之基。其維哲人、告之話言、順德之行。其維愚人、覆謂我僭。民各有心。",
			"於乎小子、未知藏否。匪手攜之、言示之事。匪面命之、言提其耳。借曰未知、亦既抱子。民之靡盈、誰夙知而莫成。",
			"昊天孔昭、我生靡樂。視爾夢夢、我心慘慘。誨爾諄諄、聽我藐藐。匪用為教、覆用為虐。借曰未知、亦聿既耄。",
			"於乎小子、告爾舊子。聽用我謀、庶無大悔。天方艱難、曰喪厥國。取譬不遠、昊天不忒。回遹其德、俾民大棘。"
		],
		"Simplified":[
			"抑抑威仪、维德之隅。人亦有言、靡哲不愚。庶人之愚、亦职维疾。哲人之愚、亦维斯戾。",
			"无竞维人、四方其训之。有觉德行、四国顺之。吁谟定命、远犹辰告。敬慎威仪、维民之则。",
			"其在于今、兴迷乱于政。颠覆厥德、荒湛于酒。女虽湛乐从、弗念厥绍。罔敷求先王、克共明刑。",
			"肆皇天弗尚、如彼泉流、无沦胥以亡。夙兴夜寐、洒扫廷内、维民之章。修尔车马、弓矢戎兵。用戒戎作、用逷蛮方。",
			"质尔人民、谨尔侯度、用戒不虞。慎尔出话、敬尔威仪、无不柔嘉。白圭之玷、尚可磨也。斯言之玷、不可为也。",
			"无易由言、无曰苟矣。莫扪朕舌、言不可逝矣。无言不雠、无德不报。惠于朋友、庶民小子、子孙绳绳、万民靡不承。",
			"视尔友君子、辑柔尔颜、不遐有愆。相在尔室、尚不愧于屋漏。无曰不显、莫予云觏。神之格思、不可度思、矧可射思。",
			"辟尔为德、俾臧俾嘉。淑慎尔止、不愆于仪。不僭不贼、鲜不为则。投我以桃、报之以李。彼童而角、实虹小子。",
			"荏染柔木、言缗之丝。温温恭人、维德之基。其维哲人、告之话言、顺德之行。其维愚人、覆谓我僭。民各有心。",
			"于乎小子、未知藏否。匪手携之、言示之事。匪面命之、言提其耳。借曰未知、亦既抱子。民之靡盈、谁夙知而莫成。",
			"昊天孔昭、我生靡乐。视尔梦梦、我心惨惨。诲尔谆谆、听我藐藐。匪用为教、覆用为虐。借曰未知、亦聿既耄。",
			"于乎小子、告尔旧子。听用我谋、庶无大悔。天方艰难、曰丧厥国。取譬不远、昊天不忒。回遹其德、俾民大棘。"
		]
	},
	{
		"Chapter":"詩經|大雅|蕩之什|桑柔",
		"Traditional":[
			"菀彼桑柔、其下侯旬。捋采其劉、瘼此下民。不殄心憂、倉兄填兮。倬彼昊天、寧不我矜。",
			"四牡騤騤、旟旐有翩。亂生不夷、靡國不泯。民靡有黎、具禍以燼。於乎有哀、國步斯頻。",
			"國步蔑資、天不我將。靡所止疑、云徂何往。君子實維、秉心無競。誰生厲階、至今為梗。",
			"憂心慇慇、念我土宇。我生不辰、逢天僤怒。自西徂東、靡所定處。多我覯痻、孔棘我圉。",
			"為謀為毖、亂況斯削。告爾憂恤、誨爾序爵。誰能執熱、逝不以濯。其何能淑、載胥及溺。",
			"如彼遡風、亦孔之僾。民有肅心、荓云不逮。好是稼穡、力民代食。稼穡維寶、代食維好。",
			"天降喪亂、滅我立王。降此蟊賊、稼穡卒痒。哀恫中國、具贅卒荒。靡有旅力、以念穹蒼。",
			"維此惠君、民人所瞻。秉心宣猶、考慎其相。維彼不順、自獨俾臧。自有肺腸、俾民卒狂。",
			"瞻彼中林、甡甡其鹿。朋友已譖、不胥以穀。人亦有言、進退維谷。",
			"維此聖人、瞻言百里。維彼愚人、覆狂以喜。匪言不能、胡斯畏忌。",
			"維此良人、弗求弗迪。維彼忍心、是顧是復。民之貪亂、寧為荼毒。",
			"大風有隧、有空大谷。維此良人、作為式穀。維彼不順、征以中垢。",
			"大風有隧、貪人敗類。聽言則對、誦言如醉。匪用其良、覆俾我悖。",
			"嗟爾朋友、予豈不知而作。如彼飛蟲、時亦弋獲。既之陰女、反予來赫。",
			"民之罔極、職涼善背。為民不利、如云不克。民之回遹、職競用力。",
			"民之未戾、職盜為寇。涼曰不可、覆背善詈。雖曰匪予、既作爾歌。"
		],
		"Simplified":[
			"菀彼桑柔、其下侯旬。捋采其刘、瘼此下民。不殄心忧、仓兄填兮。倬彼昊天、宁不我矜。",
			"四牡騤騤、旟旐有翩。乱生不夷、靡国不泯。民靡有黎、具祸以烬。于乎有哀、国步斯频。",
			"国步蔑资、天不我将。靡所止疑、云徂何往。君子实维、秉心无竞。谁生厉阶、至今为梗。",
			"忧心殷殷、念我土宇。我生不辰、逢天僤怒。自西徂东、靡所定处。多我觏痻、孔棘我圉。",
			"为谋为毖、乱况斯削。告尔忧恤、诲尔序爵。谁能执热、逝不以濯。其何能淑、载胥及溺。",
			"如彼遡风、亦孔之僾。民有肃心、荓云不逮。好是稼穑、力民代食。稼穑维宝、代食维好。",
			"天降丧乱、灭我立王。降此蟊贼、稼穑卒痒。哀恫中国、具赘卒荒。靡有旅力、以念穹苍。",
			"维此惠君、民人所瞻。秉心宣犹、考慎其相。维彼不顺、自独俾臧。自有肺肠、俾民卒狂。",
			"瞻彼中林、甡甡其鹿。朋友已谮、不胥以谷。人亦有言、进退维谷。",
			"维此圣人、瞻言百里。维彼愚人、覆狂以喜。匪言不能、胡斯畏忌。",
			"维此良人、弗求弗迪。维彼忍心、是顾是复。民之贪乱、宁为荼毒。",
			"大风有隧、有空大谷。维此良人、作为式谷。维彼不顺、征以中垢。",
			"大风有隧、贪人败类。听言则对、诵言如醉。匪用其良、覆俾我悖。",
			"嗟尔朋友、予岂不知而作。如彼飞虫、时亦弋获。既之阴女、反予来赫。",
			"民之罔极、职凉善背。为民不利、如云不克。民之回遹、职竞用力。",
			"民之未戾、职盗为寇。凉曰不可、覆背善詈。虽曰匪予、既作尔歌。"
		]
	},
	{
		"Chapter":"詩經|大雅|蕩之什|雲漢",
		"Traditional":[
			"倬彼雲漢、昭回于天。王曰於乎、何辜今之人。天降喪亂、饑饉薦臻。靡神不舉、靡愛斯牲。圭璧既卒、寧莫我聽。",
			"旱既大甚、蘊隆蟲蟲。不殄禋祀、自郊徂宮。上下尊瘞、靡神不宗。后稷不克、上帝不臨。耗斁下土、寧丁我躬。",
			"旱既大甚、則不可推。兢兢業業、如霆如雷。周餘黎民、靡有孑遺。昊天上帝、則不我遺。胡不相畏、先祖于摧。",
			"旱既大甚、則不可沮。赫赫炎炎、云我無所。大命近止、靡瞻靡顧。群公先正、則不我助。父母先祖、胡寧忍予。",
			"旱既大甚、滌滌山川。旱魃為虐、如惔如焚。我心憚暑、憂心如熏。群公先正、則不我聞。昊天上帝、寧俾我遯。",
			"旱既大甚、黽勉畏去。胡寧瘨我以旱、憯不知其故。祈年孔夙、方社不莫。昊天上帝、則我不虞。敬恭明神、宜無悔怒。",
			"旱既大甚、散無友紀。鞫哉庶正、疚哉冢宰。趣馬師氏、膳夫左右。靡人不周、無不能正。瞻卬昊天、云如何里。",
			"瞻卬昊天、有嘒其星。大夫君子、昭假無贏。大命近止、無棄爾成。何求為我、以戾庶正。瞻卬昊天、曷惠其寧。"
		],
		"Simplified":[
			"倬彼云汉、昭回于天。王曰于乎、何辜今之人。天降丧乱、饥馑荐臻。靡神不举、靡爱斯牲。圭璧既卒、宁莫我听。",
			"旱既大甚、蕴隆虫虫。不殄禋祀、自郊徂宫。上下尊瘗、靡神不宗。后稷不克、上帝不临。耗斁下土、宁丁我躬。",
			"旱既大甚、则不可推。兢兢业业、如霆如雷。周馀黎民、靡有孑遗。昊天上帝、则不我遗。胡不相畏、先祖于摧。",
			"旱既大甚、则不可沮。赫赫炎炎、云我无所。大命近止、靡瞻靡顾。群公先正、则不我助。父母先祖、胡宁忍予。",
			"旱既大甚、涤涤山川。旱魃为虐、如惔如焚。我心惮暑、忧心如熏。群公先正、则不我闻。昊天上帝、宁俾我遯。",
			"旱既大甚、黾勉畏去。胡宁癫我以旱、憯不知其故。祈年孔夙、方社不莫。昊天上帝、则我不虞。敬恭明神、宜无悔怒。",
			"旱既大甚、散无友纪。鞫哉庶正、疚哉冢宰。趣马师氏、膳夫左右。靡人不周、无不能正。瞻卬昊天、云如何里。",
			"瞻卬昊天、有嘒其星。大夫君子、昭假无赢。大命近止、无弃尔成。何求为我、以戾庶正。瞻卬昊天、曷惠其宁。"
		]
	},
	{
		"Chapter":"詩經|大雅|蕩之什|崧高",
		"Traditional":[
			"崧高維嶽、駿極于天。維嶽降神、生甫及申。維申及甫、維周之翰。四國于蕃、四方于宣。",
			"亹亹申伯、王纘之事。于邑于謝、南國是式。王命召伯、定申伯之宅。登是南邦、世執其功。",
			"王命申伯、式是南邦。因是謝人、以作爾庸。王命召伯、徹申伯土田。王命傅御、遷其私人。",
			"申伯之功、召伯是營。有俶其城、寢廟既成。既成藐藐、王錫申伯。四牡蹻蹻、鉤膺濯濯。",
			"王遣申伯、路車乘馬。我圖爾居、莫如南土。錫爾介圭、以作爾寶。往近王舅、南土是保。",
			"申伯信邁、王餞于郿。申伯還南、謝于誠歸。王命召伯、徹申伯土疆。以峙其粻、式遄其行。",
			"申伯番番、既入于謝、徒御嘽嘽。周邦咸喜、戎有良翰。不顯申伯、王之元舅、文武是憲。",
			"申伯之德、柔惠且直。揉此萬邦、聞于四國。吉甫作誦、其詩孔碩、其風肆好、以贈申伯。"
		],
		"Simplified":[
			"崧高维岳、骏极于天。维岳降神、生甫及申。维申及甫、维周之翰。四国于蕃、四方于宣。",
			"亹亹申伯、王缵之事。于邑于谢、南国是式。王命召伯、定申伯之宅。登是南邦、世执其功。",
			"王命申伯、式是南邦。因是谢人、以作尔庸。王命召伯、彻申伯土田。王命傅御、迁其私人。",
			"申伯之功、召伯是营。有俶其城、寝庙既成。既成藐藐、王锡申伯。四牡蹻蹻、钩膺濯濯。",
			"王遣申伯、路车乘马。我图尔居、莫如南土。锡尔介圭、以作尔宝。往近王舅、南土是保。",
			"申伯信迈、王饯于郿。申伯还南、谢于诚归。王命召伯、彻申伯土疆。以峙其粻、式遄其行。",
			"申伯番番、既入于谢、徒御嘽嘽。周邦咸喜、戎有良翰。不显申伯、王之元舅、文武是宪。",
			"申伯之德、柔惠且直。揉此万邦、闻于四国。吉甫作诵、其诗孔硕、其风肆好、以赠申伯。"
		]
	},
	{
		"Chapter":"詩經|大雅|蕩之什|烝民",
		"Traditional":[
			"天生烝民、有物有則。民之秉彝、好是懿德。天監有周、昭假于下、保茲天子、生仲山甫。",
			"仲山甫之德、柔嘉維則。令儀令色、小心翼翼。古訓是式、威儀是力、天子是若、明命使賦。",
			"王命仲山甫、式是百辟。纘戎祖考、王躬是保。出納王命、王之喉舌。賦政于外、四方爰發。",
			"肅肅王命、仲山甫將之。邦國若否、仲山甫明之。既明且哲、以保其身。夙夜匪解、以事一人。",
			"人亦有言、柔則茹之、剛則吐之。維仲山甫、柔亦不茹、剛亦不吐、不侮矜寡、不畏疆禦。",
			"人亦有言、德輶如毛、民鮮克舉之。我儀圖之、維仲山甫舉之、愛莫助之。袞職有闕、維仲山甫補之。",
			"仲山甫出祖、四牡業業、征夫捷捷、每懷靡及。四牡彭彭、八鸞鏘鏘。王命仲山甫、城彼東方。",
			"四牡騤騤、八鸞喈喈。仲山甫徂齊、式遄其歸。吉甫作誦、穆如清風。仲山甫永懷、以慰其心。"
		],
		"Simplified":[
			"天生烝民、有物有则。民之秉彝、好是懿德。天监有周、昭假于下、保兹天子、生仲山甫。",
			"仲山甫之德、柔嘉维则。令仪令色、小心翼翼。古训是式、威仪是力、天子是若、明命使赋。",
			"王命仲山甫、式是百辟。缵戎祖考、王躬是保。出纳王命、王之喉舌。赋政于外、四方爰发。",
			"肃肃王命、仲山甫将之。邦国若否、仲山甫明之。既明且哲、以保其身。夙夜匪解、以事一人。",
			"人亦有言、柔则茹之、刚则吐之。维仲山甫、柔亦不茹、刚亦不吐、不侮矜寡、不畏疆御。",
			"人亦有言、德輶如毛、民鲜克举之。我仪图之、维仲山甫举之、爱莫助之。衮职有阙、维仲山甫补之。",
			"仲山甫出祖、四牡业业、征夫捷捷、每怀靡及。四牡彭彭、八鸾锵锵。王命仲山甫、城彼东方。",
			"四牡騤騤、八鸾喈喈。仲山甫徂齐、式遄其归。吉甫作诵、穆如清风。仲山甫永怀、以慰其心。"
		]
	},
	{
		"Chapter":"詩經|大雅|蕩之什|韓奕",
		"Traditional":[
			"奕奕梁山、維禹甸之、有倬其道。韓侯受命、王親命之、纘戎祖考。無廢朕命、夙夜匪解。虔共爾位、朕命不易。榦不庭方、以佐戎辟。",
			"四牡奕奕、孔脩且張。韓侯入覲、以其介圭、入覲于王。王錫韓侯、淑旂綏章。簟茀錯衡。玄袞赤舄、鉤膺鏤錫、鞹鞃淺幭、鞗革金厄。",
			"韓侯出祖、出宿于屠。顯父餞之、清酒百壺。其殽維何、炰鱉鮮魚。其蔌維何、維筍及蒲。其贈維何、乘馬路車。籩豆有且、侯氏燕胥。",
			"韓侯取妻、汾王之甥、蹶父之子。韓侯迎止、于蹶之里。百兩彭彭、八鸞鏘鏘、不顯其光。諸娣從之、祁祁如雲。韓侯顧之、爛其盈門。",
			"蹶父孔武、靡國不到。為韓姞相攸、莫如韓樂。孔樂韓土、川澤訏訏、魴鱮甫甫、麀鹿噳噳、有熊有羆、有貓有虎。慶既令居、韓姞燕譽。",
			"溥彼韓城、燕師所完。以先祖受命、因時百蠻。王錫韓侯、其追其貊、奄受北國、因以其伯。實墉實壑、實畝實籍、獻其貔皮、赤豹黃羆。"
		],
		"Simplified":[
			"奕奕梁山、维禹甸之、有倬其道。韩侯受命、王亲命之、缵戎祖考。无废朕命、夙夜匪解。虔共尔位、朕命不易。干不庭方、以佐戎辟。",
			"四牡奕奕、孔修且张。韩侯入觐、以其介圭、入觐于王。王锡韩侯、淑旗绥章。簟茀错衡。玄衮赤舄、钩膺镂锡、鞹鞃浅幭、鞗革金厄。",
			"韩侯出祖、出宿于屠。显父饯之、清酒百壶。其淆维何、炰鳖鲜鱼。其蔌维何、维笋及蒲。其赠维何、乘马路车。笾豆有且、侯氏燕胥。",
			"韩侯取妻、汾王之甥、蹶父之子。韩侯迎止、于蹶之里。百两彭彭、八鸾锵锵、不显其光。诸娣从之、祁祁如云。韩侯顾之、烂其盈门。",
			"蹶父孔武、靡国不到。为韩姞相攸、莫如韩乐。孔乐韩土、川泽吁吁、鲂鱮甫甫、麀鹿噳噳、有熊有罴、有猫有虎。庆既令居、韩姞燕誉。",
			"溥彼韩城、燕师所完。以先祖受命、因时百蛮。王锡韩侯、其追其貊、奄受北国、因以其伯。实墉实壑、实亩实籍、献其貔皮、赤豹黄罴。"
		]
	},
	{
		"Chapter":"詩經|大雅|蕩之什|江漢",
		"Traditional":[
			"江漢浮浮、武夫滔滔。匪安匪遊、淮夷來求。既出我車、既設我旟。匪安匪舒、淮夷來鋪。",
			"江漢湯湯、武夫洸洸。經營四方、告成于王。四方既平、王國庶定。時靡有爭、王心載寧。",
			"江漢之滸、王命召虎、式辟四方、徹我疆土。匪疚匪棘、王國來極。于理于理、至于南海。",
			"王命昭虎、來旬來宣。文武受命、召公維翰。無曰予小子、召公是似。肇敏戎公、用錫爾祉。",
			"釐爾圭瓚、秬鬯一卣。告于文人、錫山土田。于周受命、自召祖命。虎拜稽首、天子萬年。",
			"虎拜稽首、對揚王休、作召公考、天子萬壽。明明天子、令聞不已、矢其文德、洽此四國。"
		],
		"Simplified":[
			"江汉浮浮、武夫滔滔。匪安匪游、淮夷来求。既出我车、既设我旟。匪安匪舒、淮夷来铺。",
			"江汉汤汤、武夫洸洸。经营四方、告成于王。四方既平、王国庶定。时靡有争、王心载宁。",
			"江汉之浒、王命召虎、式辟四方、彻我疆土。匪疚匪棘、王国来极。于理于理、至于南海。",
			"王命昭虎、来旬来宣。文武受命、召公维翰。无曰予小子、召公是似。肇敏戎公、用锡尔祉。",
			"厘尔圭瓒、秬鬯一卣。告于文人、锡山土田。于周受命、自召祖命。虎拜稽首、天子万年。",
			"虎拜稽首、对扬王休、作召公考、天子万寿。明明天子、令闻不已、矢其文德、洽此四国。"
		]
	},
	{
		"Chapter":"詩經|大雅|蕩之什|常武",
		"Traditional":[
			"赫赫明明、王命卿士、南仲大祖、大師皇父。整我六師、以脩我戎。既敬既戒、惠此南國。",
			"王謂尹氏、命程伯休父。左右陳行、戒我師旅。率彼淮浦、省此徐土。不留不處、三事就緒。",
			"赫赫業業、有嚴天子。王舒保作、匪紹匪遊、徐方繹騷。震驚徐方、如雷如霆、徐方震驚。",
			"王奮厥武、如震如怒。進厥虎臣、闞如虓虎。鋪敦淮濆、仍執醜虜。截彼淮浦、王師之所。",
			"王旅嘽嘽、如飛如翰、如江如漢、如山之苞、如川之流、緜緜翼翼、不測不克、濯征徐國。",
			"王猶允塞、徐方既來。徐方既同、天子之功。四方既平、徐方來庭。徐方不回、王曰還歸。"
		],
		"Simplified":[
			"赫赫明明、王命卿士、南仲大祖、大师皇父。整我六师、以修我戎。既敬既戒、惠此南国。",
			"王谓尹氏、命程伯休父。左右陈行、戒我师旅。率彼淮浦、省此徐土。不留不处、三事就绪。",
			"赫赫业业、有严天子。王舒保作、匪绍匪游、徐方绎骚。震惊徐方、如雷如霆、徐方震惊。",
			"王奋厥武、如震如怒。进厥虎臣、阚如虓虎。铺敦淮濆、仍执丑虏。截彼淮浦、王师之所。",
			"王旅嘽嘽、如飞如翰、如江如汉、如山之苞、如川之流、緜緜翼翼、不测不克、濯征徐国。",
			"王犹允塞、徐方既来。徐方既同、天子之功。四方既平、徐方来庭。徐方不回、王曰还归。"
		]
	},
	{
		"Chapter":"詩經|大雅|蕩之什|瞻卬",
		"Traditional":[
			"瞻卬昊天、則不我惠。孔填不寧、降此大厲。邦靡有定、士民其瘵。蟊賊蟊疾、靡有夷屆。罪罟不收、靡有夷瘳。",
			"人有土田、女反有之。人有民人、女覆奪之。此宜無罪、女反收之。彼宜有罪、女覆說之。",
			"哲夫成城、哲婦傾城。懿厥哲婦、為梟為鴟。婦有長舌、維厲之階。亂匪降自天、生自婦人。匪教匪誨、時維婦寺。",
			"鞫人忮忒、譖始竟背。豈曰不極、伊胡為慝。如賈三倍、君子是識。婦無公事、休其蠶織。",
			"天何以刺、何神不富。舍爾介狄、維予胥忌。不弔不祥、威儀不類。人之云亡、邦國殄瘁。",
			"天之降罔、維其優儀。人之云亡、心之憂矣。天之降罔、維其幾矣。人之云亡、心之悲矣。",
			"觱沸檻泉、維其深矣。心之憂矣、寧自今矣。不自我先、不自我後。藐藐昊天、無不克鞏。無忝皇祖、式救爾後。"
		],
		"Simplified":[
			"瞻卬昊天、则不我惠。孔填不宁、降此大厉。邦靡有定、士民其瘵。蟊贼蟊疾、靡有夷届。罪罟不收、靡有夷瘳。",
			"人有土田、女反有之。人有民人、女覆夺之。此宜无罪、女反收之。彼宜有罪、女覆说之。",
			"哲夫成城、哲妇倾城。懿厥哲妇、为枭为鸱。妇有长舌、维厉之阶。乱匪降自天、生自妇人。匪教匪诲、时维妇寺。",
			"鞫人忮忒、谮始竟背。岂曰不极、伊胡为慝。如贾三倍、君子是识。妇无公事、休其蚕织。",
			"天何以刺、何神不富。舍尔介狄、维予胥忌。不吊不祥、威仪不类。人之云亡、邦国殄瘁。",
			"天之降罔、维其优仪。人之云亡、心之忧矣。天之降罔、维其几矣。人之云亡、心之悲矣。",
			"觱沸槛泉、维其深矣。心之忧矣、宁自今矣。不自我先、不自我后。藐藐昊天、无不克巩。无忝皇祖、式救尔后。"
		]
	},
	{
		"Chapter":"詩經|大雅|蕩之什|召旻",
		"Traditional":[
			"旻天疾威、天篤降喪。瘨我饑饉、民卒流亡。我居圉卒荒。",
			"天降罪罟、蟊賊內訌、昏椓靡共、潰潰回遹、實靖夷我邦。",
			"臯臯訿訿、曾不知其玷。兢兢業業、孔填不寧、我位孔貶。",
			"如彼歲旱、草不潰茂。如彼棲苴。我相此邦、無不潰止。",
			"維昔之富、不如時、維今之疚、不如茲。彼疏斯粺、胡不自替、職兄斯引。",
			"池之竭矣、不云自頻。泉之竭矣、不云自中。溥斯害矣、職兄斯弘、不烖我躬。",
			"昔先王受命、有如召公、日辟國百里。今也日蹙國百里。於乎哀哉、維今之人、不尚有舊。"
		],
		"Simplified":[
			"旻天疾威、天笃降丧。癫我饥馑、民卒流亡。我居圉卒荒。",
			"天降罪罟、蟊贼内讧、昏椓靡共、溃溃回遹、实靖夷我邦。",
			"臯臯訿訿、曾不知其玷。兢兢业业、孔填不宁、我位孔贬。",
			"如彼岁旱、草不溃茂。如彼栖苴。我相此邦、无不溃止。",
			"维昔之富、不如时、维今之疚、不如兹。彼疏斯稗、胡不自替、职兄斯引。",
			"池之竭矣、不云自频。泉之竭矣、不云自中。溥斯害矣、职兄斯弘、不烖我躬。",
			"昔先王受命、有如召公、日辟国百里。今也日蹙国百里。于乎哀哉、维今之人、不尚有旧。"
		]
	},
	{
		"Chapter":"詩經|頌|周頌|清廟之什|清廟",
		"Traditional":[
			"於穆清廟、肅雝顯相。濟濟多士、秉文之德。對越在天、駿奔走在廟。不顯不承、無射於人斯。"
		],
		"Simplified":[
			"于穆清庙、肃雝显相。济济多士、秉文之德。对越在天、骏奔走在庙。不显不承、无射于人斯。"
		]
	},
	{
		"Chapter":"詩經|頌|周頌|清廟之什|維天之命",
		"Traditional":[
			"維天之命、於穆不已。於乎不顯、文王之德之純。假以溢我、我其收之。駿惠我文王、曾孫篤之。"
		],
		"Simplified":[
			"维天之命、于穆不已。于乎不显、文王之德之纯。假以溢我、我其收之。骏惠我文王、曾孙笃之。"
		]
	},
	{
		"Chapter":"詩經|頌|周頌|清廟之什|維清",
		"Traditional":[
			"維清緝熙、文王之典。肇禋、迄用有成、維周之禎。"
		],
		"Simplified":[
			"维清缉熙、文王之典。肇禋、迄用有成、维周之祯。"
		]
	},
	{
		"Chapter":"詩經|頌|周頌|清廟之什|烈文",
		"Traditional":[
			"烈文辟公、錫茲祉福。惠我無疆、子孫保之。無封靡于爾邦、維王其崇之。念茲戎功、繼序其皇之。無競維人、四方其訓之。不顯維德、百辟其刑之。於乎前王不忘。"
		],
		"Simplified":[
			"烈文辟公、锡兹祉福。惠我无疆、子孙保之。无封靡于尔邦、维王其崇之。念兹戎功、继序其皇之。无竞维人、四方其训之。不显维德、百辟其刑之。于乎前王不忘。"
		]
	},
	{
		"Chapter":"詩經|頌|周頌|清廟之什|天作",
		"Traditional":[
			"天作高山、大王荒之。彼作矣、文王康之。彼徂矣岐、有夷之行、子孫保之。"
		],
		"Simplified":[
			"天作高山、大王荒之。彼作矣、文王康之。彼徂矣岐、有夷之行、子孙保之。"
		]
	},
	{
		"Chapter":"詩經|頌|周頌|清廟之什|昊天有成命",
		"Traditional":[
			"昊天有成命、二后受之。成王不敢康、夙夜基命宥密。於緝熙、單厥心。肆其靖之。"
		],
		"Simplified":[
			"昊天有成命、二后受之。成王不敢康、夙夜基命宥密。于缉熙、单厥心。肆其靖之。"
		]
	},
	{
		"Chapter":"詩經|頌|周頌|清廟之什|我將",
		"Traditional":[
			"我將我享、維羊維牛、維天其右之。儀式刑文王之典、日靖四方。伊嘏文王、既右享之。我其夙夜、畏天之威、于時保之。"
		],
		"Simplified":[
			"我将我享、维羊维牛、维天其右之。仪式刑文王之典、日靖四方。伊嘏文王、既右享之。我其夙夜、畏天之威、于时保之。"
		]
	},
	{
		"Chapter":"詩經|頌|周頌|清廟之什|時邁",
		"Traditional":[
			"時邁其邦、昊天其子之。實右序有周。薄言震之、莫不震疊。懷柔百神、及河喬嶽。允王維后。明昭有周、式序在位。載戢干戈、載櫜弓矢。我求懿德、肆于時夏。允王保之。"
		],
		"Simplified":[
			"时迈其邦、昊天其子之。实右序有周。薄言震之、莫不震叠。怀柔百神、及河乔岳。允王维后。明昭有周、式序在位。载戢干戈、载櫜弓矢。我求懿德、肆于时夏。允王保之。"
		]
	},
	{
		"Chapter":"詩經|頌|周頌|清廟之什|執競",
		"Traditional":[
			"執競武王、無競維烈。不顯成康、上帝是皇。自彼成康、奄有四方、斤斤其明。鐘鼓喤喤、磬筦將將、降福穰穰。降福簡簡、威儀反反。既醉既飽、福祿來反。"
		],
		"Simplified":[
			"执竞武王、无竞维烈。不显成康、上帝是皇。自彼成康、奄有四方、斤斤其明。钟鼓喤喤、磬管将将、降福穰穰。降福简简、威仪反反。既醉既饱、福禄来反。"
		]
	},
	{
		"Chapter":"詩經|頌|周頌|清廟之什|思文",
		"Traditional":[
			"思文后稷、克配彼天、立我烝民、莫匪爾極。貽我來牟、帝命率育。無此疆爾界、陳常于時夏。"
		],
		"Simplified":[
			"思文后稷、克配彼天、立我烝民、莫匪尔极。贻我来牟、帝命率育。无此疆尔界、陈常于时夏。"
		]
	},
	{
		"Chapter":"詩經|頌|周頌|臣工之什|臣工",
		"Traditional":[
			"嗟嗟臣工、敬爾在公。王釐爾成、來咨來茹。嗟嗟保介、維莫之春、亦又何求、如何新畬。於皇來牟、將受厥明。明昭上帝、迄用康年。命我眾人、庤乃錢鎛、奄觀銍艾。"
		],
		"Simplified":[
			"嗟嗟臣工、敬尔在公。王厘尔成、来咨来茹。嗟嗟保介、维莫之春、亦又何求、如何新畲。于皇来牟、将受厥明。明昭上帝、迄用康年。命我众人、庤乃钱鎛、奄观銍艾。"
		]
	},
	{
		"Chapter":"詩經|頌|周頌|臣工之什|噫嘻",
		"Traditional":[
			"噫嘻成王、既昭假爾。率時農夫、播厥百穀。駿發爾私、終三十里。亦服爾耕、十千維耦。"
		],
		"Simplified":[
			"噫嘻成王、既昭假尔。率时农夫、播厥百谷。骏发尔私、终三十里。亦服尔耕、十千维耦。"
		]
	},
	{
		"Chapter":"詩經|頌|周頌|臣工之什|振鷺",
		"Traditional":[
			"振鷺于飛、于彼西雝。我客戾止、亦有斯容。在彼無惡、在此無斁。庶幾夙夜、以永終譽。"
		],
		"Simplified":[
			"振鹭于飞、于彼西雝。我客戾止、亦有斯容。在彼无恶、在此无斁。庶几夙夜、以永终誉。"
		]
	},
	{
		"Chapter":"詩經|頌|周頌|臣工之什|豐年",
		"Traditional":[
			"豐年多黍多稌。亦有高廩、萬億及秭。為酒為醴、烝畀祖妣、以洽百禮。降福孔皆。"
		],
		"Simplified":[
			"丰年多黍多稌。亦有高廪、万亿及秭。为酒为醴、烝畀祖妣、以洽百礼。降福孔皆。"
		]
	},
	{
		"Chapter":"詩經|頌|周頌|臣工之什|有瞽",
		"Traditional":[
			"有瞽有瞽、在周之庭。設業設虡、崇牙樹羽、應田縣鼓、鞉磬柷圉。既備乃奏。簫管備舉。喤喤厥聲、肅雝和鳴、先祖是聽。我客戾止、永觀厥成。"
		],
		"Simplified":[
			"有瞽有瞽、在周之庭。设业设虡、崇牙树羽、应田县鼓、鞉磬柷圉。既备乃奏。箫管备举。喤喤厥声、肃雝和鸣、先祖是听。我客戾止、永观厥成。"
		]
	},
	{
		"Chapter":"詩經|頌|周頌|臣工之什|潛",
		"Traditional":[
			"猗與漆沮、潛有多魚、有鱣有鮪、鰷鱨鰋鯉。以享以祀、以介景福。"
		],
		"Simplified":[
			"猗与漆沮、潜有多鱼、有鳝有鲔、鲦鱨鰋鲤。以享以祀、以介景福。"
		]
	},
	{
		"Chapter":"詩經|頌|周頌|臣工之什|雝",
		"Traditional":[
			"有來雝雝、至止肅肅。相維辟公、天子穆穆。於薦廣牡、相予肆祀。假哉皇考、綏予孝子。宣哲維人、文武維后。燕及皇天、克昌厥後。綏我眉壽、介以繁祉。既右烈考、亦右文母。"
		],
		"Simplified":[
			"有来雝雝、至止肃肃。相维辟公、天子穆穆。于荐广牡、相予肆祀。假哉皇考、绥予孝子。宣哲维人、文武维后。燕及皇天、克昌厥后。绥我眉寿、介以繁祉。既右烈考、亦右文母。"
		]
	},
	{
		"Chapter":"詩經|頌|周頌|臣工之什|載見",
		"Traditional":[
			"載見辟王、曰求厥章。龍旂陽陽、和鈴央央。鞗革有鶬、休有烈光。率見昭考、以孝以享、以介眉壽。永言保之、思皇多祜。烈文辟公、綏以多福、俾緝熙于純嘏。"
		],
		"Simplified":[
			"载见辟王、曰求厥章。龙旗阳阳、和铃央央。鞗革有鶬、休有烈光。率见昭考、以孝以享、以介眉寿。永言保之、思皇多祜。烈文辟公、绥以多福、俾缉熙于纯嘏。"
		]
	},
	{
		"Chapter":"詩經|頌|周頌|臣工之什|有客",
		"Traditional":[
			"有客有客、亦白其馬。有萋有且、敦琢其旅。有客宿宿、有客信信。言授之縶、以縶其馬。薄言追之、左右綏之。既有淫威、降福孔夷。"
		],
		"Simplified":[
			"有客有客、亦白其马。有萋有且、敦琢其旅。有客宿宿、有客信信。言授之絷、以絷其马。薄言追之、左右绥之。既有淫威、降福孔夷。"
		]
	},
	{
		"Chapter":"詩經|頌|周頌|臣工之什|武",
		"Traditional":[
			"於皇武王、無競維烈。允文文王、克開厥後。嗣武受之、勝殷遏劉、耆定爾功。"
		],
		"Simplified":[
			"于皇武王、无竞维烈。允文文王、克开厥后。嗣武受之、胜殷遏刘、耆定尔功。"
		]
	},
	{
		"Chapter":"詩經|頌|周頌|閔予小子之什|閔予小子",
		"Traditional":[
			"閔予小子、遭家不造、嬛嬛在疚。於乎皇考、永世克孝。念茲皇祖、陟降庭止。維予小子、夙夜敬止。於乎皇王、繼序思不忘。"
		],
		"Simplified":[
			"闵予小子、遭家不造、嬛嬛在疚。于乎皇考、永世克孝。念兹皇祖、陟降庭止。维予小子、夙夜敬止。于乎皇王、继序思不忘。"
		]
	},
	{
		"Chapter":"詩經|頌|周頌|閔予小子之什|訪落",
		"Traditional":[
			"訪予落止、率時昭考。於乎悠哉、朕未有艾。將予就之、繼猶判渙。維予小子、未堪家多難。紹庭上下、陟降厥家。休矣皇考、以保明其身。"
		],
		"Simplified":[
			"访予落止、率时昭考。于乎悠哉、朕未有艾。将予就之、继犹判涣。维予小子、未堪家多难。绍庭上下、陟降厥家。休矣皇考、以保明其身。"
		]
	},
	{
		"Chapter":"詩經|頌|周頌|閔予小子之什|敬之",
		"Traditional":[
			"敬之敬之、天維顯思、命不易哉。無曰高高在上、陟降厥士、日監在茲。維予小子、不聰敬止。日就月將、學有緝熙于光明。佛時仔肩、示我顯德行。"
		],
		"Simplified":[
			"敬之敬之、天维显思、命不易哉。无曰高高在上、陟降厥士、日监在兹。维予小子、不聪敬止。日就月将、学有缉熙于光明。佛时仔肩、示我显德行。"
		]
	},
	{
		"Chapter":"詩經|頌|周頌|閔予小子之什|小毖",
		"Traditional":[
			"予其懲 。而毖後患。莫予荓蜂。自求辛螫。肇允彼桃蟲。拚飛維鳥。未堪家多難。予又集于蓼。"
		],
		"Simplified":[
			"予其惩 。而毖后患。莫予荓蜂。自求辛螫。肇允彼桃虫。拚飞维鸟。未堪家多难。予又集于蓼。"
		]
	},
	{
		"Chapter":"詩經|頌|周頌|閔予小子之什|載芟",
		"Traditional":[
			"載芟載柞、其耕澤澤。千耦其耘、徂隰徂畛。侯主侯伯、侯亞侯旅、侯彊侯以。有嗿其饁、思媚其婦、有依其士。有略其耜、俶載南畝。播厥百殼、實函斯活。驛驛其達、有厭其傑。厭厭其苗、綿綿其麃。載穫濟濟、有實其積、萬億及秭。為酒為醴、烝畀祖妣、以洽百禮。有飶其香、邦家之光。有椒其馨、胡考之寧。匪且有且、匪今斯今、振古如茲。"
		],
		"Simplified":[
			"载芟载柞、其耕泽泽。千耦其耘、徂隰徂畛。侯主侯伯、侯亚侯旅、侯强侯以。有嗿其饁、思媚其妇、有依其士。有略其耜、俶载南亩。播厥百壳、实函斯活。驿驿其达、有厌其杰。厌厌其苗、绵绵其麃。载获济济、有实其积、万亿及秭。为酒为醴、烝畀祖妣、以洽百礼。有飶其香、邦家之光。有椒其馨、胡考之宁。匪且有且、匪今斯今、振古如兹。"
		]
	},
	{
		"Chapter":"詩經|頌|周頌|閔予小子之什|良耜",
		"Traditional":[
			"畟畟良耜、俶載南畝。播厥百殼、實函斯活。或來瞻女、載筐及筥、其饟伊黍。其笠伊糾、其鎛斯趙、以薅荼蓼。荼蓼朽止、黍稷茂止。穫之挃挃、積之栗栗。其崇如墉、其比如櫛。以開百室。百室盈止、婦子寧止。殺時犉牡、有捄其角。以似以續、續古之人。"
		],
		"Simplified":[
			"畟畟良耜、俶载南亩。播厥百壳、实函斯活。或来瞻女、载筐及筥、其饷伊黍。其笠伊纠、其鎛斯赵、以薅荼蓼。荼蓼朽止、黍稷茂止。获之挃挃、积之栗栗。其崇如墉、其比如栉。以开百室。百室盈止、妇子宁止。杀时犉牡、有救其角。以似以续、续古之人。"
		]
	},
	{
		"Chapter":"詩經|頌|周頌|閔予小子之什|絲衣",
		"Traditional":[
			"絲衣其紑、載弁俅俅。自堂徂基、自羊徂牛。鼐鼎及鼒、兕觥其觩。旨酒思柔。不吳不敖、胡考之休。"
		],
		"Simplified":[
			"丝衣其紑、载弁俅俅。自堂徂基、自羊徂牛。鼐鼎及鼒、兕觥其觩。旨酒思柔。不吴不敖、胡考之休。"
		]
	},
	{
		"Chapter":"詩經|頌|周頌|閔予小子之什|酌",
		"Traditional":[
			"於鑠王師、遵養時晦。時純熙矣、是用大介。我龍受之、蹻蹻王之造。載用有嗣、實維爾公允師。"
		],
		"Simplified":[
			"于铄王师、遵养时晦。时纯熙矣、是用大介。我龙受之、蹻蹻王之造。载用有嗣、实维尔公允师。"
		]
	},
	{
		"Chapter":"詩經|頌|周頌|閔予小子之什|桓",
		"Traditional":[
			"綏萬邦、婁豐年。天命匪解。桓桓武王、保有厥士。于以四方、克定厥家。於昭于天。皇以閒之。"
		],
		"Simplified":[
			"绥万邦、娄丰年。天命匪解。桓桓武王、保有厥士。于以四方、克定厥家。于昭于天。皇以闲之。"
		]
	},
	{
		"Chapter":"詩經|頌|周頌|閔予小子之什|賚",
		"Traditional":[
			"文王既勤止、我應受之。敷時繹思、我徂維求定。時周之命、於繹思。"
		],
		"Simplified":[
			"文王既勤止、我应受之。敷时绎思、我徂维求定。时周之命、于绎思。"
		]
	},
	{
		"Chapter":"詩經|頌|周頌|閔予小子之什|般",
		"Traditional":[
			"於皇時周。陟其高山、嶞山喬嶽、允猶翕河。敷天之下、裒時之對、時周之命。"
		],
		"Simplified":[
			"于皇时周。陟其高山、嶞山乔岳、允犹翕河。敷天之下、裒时之对、时周之命。"
		]
	},
	{
		"Chapter":"詩經|頌|魯頌|駉",
		"Traditional":[
			"駉駉牡馬、在坰之野。薄言駉者、有驈有皇、有驪有黃、以車彭彭。思無疆、思馬斯臧。駉駉牡馬、在坰之野。",
			"薄言駉者、有騅有駓、有騂有騏、以車伾伾。思無期、思馬斯才。駉駉牡馬、在坰之野。",
			"薄言駉者、有驒有駱、有騮有雒、以車繹繹。思無斁、思馬斯作。駉駉牡馬、在坰之野。",
			"薄言駉者、有駰有騢、有驔有魚、以車祛祛。思無邪、思馬斯徂。"
		],
		"Simplified":[
			"駉駉牡马、在坰之野。薄言駉者、有驈有皇、有骊有黄、以车彭彭。思无疆、思马斯臧。駉駉牡马、在坰之野。",
			"薄言駉者、有骓有駓、有騂有骐、以车伾伾。思无期、思马斯才。駉駉牡马、在坰之野。",
			"薄言駉者、有驒有骆、有骝有雒、以车绎绎。思无斁、思马斯作。駉駉牡马、在坰之野。",
			"薄言駉者、有駰有騢、有驔有鱼、以车祛祛。思无邪、思马斯徂。"
		]
	},
	{
		"Chapter":"詩經|頌|魯頌|有駜",
		"Traditional":[
			"有駜有駜、駜彼乘黃。夙夜在公、在公明明。振振鷺、鷺于下。鼓咽咽、醉言舞。于胥樂兮。",
			"有駜有駜、駜彼乘牡。夙夜在公、在公飲酒。振振鷺、鷺于飛。鼓咽咽、醉言歸。于胥樂兮。",
			"有駜有駜、駜彼乘駽。夙夜在公、在公載燕。自今以始、歲其有。君子有殼、詒孫子。于胥樂兮。"
		],
		"Simplified":[
			"有駜有駜、駜彼乘黄。夙夜在公、在公明明。振振鹭、鹭于下。鼓咽咽、醉言舞。于胥乐兮。",
			"有駜有駜、駜彼乘牡。夙夜在公、在公饮酒。振振鹭、鹭于飞。鼓咽咽、醉言归。于胥乐兮。",
			"有駜有駜、駜彼乘駽。夙夜在公、在公载燕。自今以始、岁其有。君子有壳、诒孙子。于胥乐兮。"
		]
	},
	{
		"Chapter":"詩經|頌|魯頌|泮水",
		"Traditional":[
			"思樂泮水、薄采其芹。魯侯戾止、言觀其旂。其旂茷茷、鸞聲噦噦。無小無大、從公于邁。",
			"思樂泮水、薄采其藻。魯侯戾止、其馬蹻蹻。其馬蹻蹻、其音昭昭。載色載笑、匪怒伊教。",
			"思樂泮水、薄采其茆。魯侯戾止、在泮飲酒。既飲旨酒、永錫難老。順彼長道、屈此群醜。",
			"穆穆魯侯、敬明其德。敬慎威儀、維民之則。允文允武、昭假烈祖。靡有不孝、自求伊祜。",
			"明明魯侯、克明其德。既作泮宮、淮夷攸服。矯矯虎臣、在泮獻馘。淑問如皋陶、在泮獻囚。",
			"濟濟多士、克廣德心。桓桓于征、狄彼東南。烝烝皇皇、不吳不揚。不告于訩、在泮獻功。",
			"角弓其觩、束矢其搜。戎車孔博、徒御無斁。既克淮夷、孔淑不逆。式固爾猶、淮夷卒獲。",
			"翩彼飛鴞、集于泮林、食我桑黮、懷我好音。憬彼淮夷、來獻其琛、元龜象齒、大賂南金。"
		],
		"Simplified":[
			"思乐泮水、薄采其芹。鲁侯戾止、言观其旗。其旗茷茷、鸾声哕哕。无小无大、从公于迈。",
			"思乐泮水、薄采其藻。鲁侯戾止、其马蹻蹻。其马蹻蹻、其音昭昭。载色载笑、匪怒伊教。",
			"思乐泮水、薄采其茆。鲁侯戾止、在泮饮酒。既饮旨酒、永锡难老。顺彼长道、屈此群丑。",
			"穆穆鲁侯、敬明其德。敬慎威仪、维民之则。允文允武、昭假烈祖。靡有不孝、自求伊祜。",
			"明明鲁侯、克明其德。既作泮宫、淮夷攸服。矫矫虎臣、在泮献馘。淑问如皋陶、在泮献囚。",
			"济济多士、克广德心。桓桓于征、狄彼东南。烝烝皇皇、不吴不扬。不告于訩、在泮献功。",
			"角弓其觩、束矢其搜。戎车孔博、徒御无斁。既克淮夷、孔淑不逆。式固尔犹、淮夷卒获。",
			"翩彼飞鴞、集于泮林、食我桑黮、怀我好音。憬彼淮夷、来献其琛、元龟象齿、大赂南金。"
		]
	},
	{
		"Chapter":"詩經|頌|魯頌|閟宮",
		"Traditional":[
			"閟宮有侐、實實枚枚。赫赫姜嫄、其德不回。上帝是依、無災無害。彌月不遲、是生后稷、降之百福。黍稷重穋、稙稺菽麥。奄有下國、俾民稼穡、有稷有黍、有稻有秬。奄有下土、纘禹之緒。",
			"后稷之孫、實維大王。居岐之陽、實始翦商。至于文武、纘大王之緒。致天之屆、于牧之野。無貳無虞、上帝臨女。敦商之旅、克咸厥功。王曰叔父、建爾元子、俾侯于魯。大啟爾宇、為周室輔。",
			"乃命魯公、俾侯于東。錫之山川、土田附庸。周公之孫、莊公之子。龍旂承祀、六轡耳耳。春秋匪解、享祀不忒。皇皇后帝、皇祖后稷。享以騂犧、是饗是宜。降福既多、周公皇祖、亦其福女。",
			"秋而載嘗、夏而楅衡。白牡騂剛、犧尊將將。毛炰胾羹、籩豆大房。萬舞洋洋、孝孫有慶。俾爾熾而昌、俾爾壽而臧。保彼東方、魯邦是常。不虧不崩、不震不騰。三壽作朋、如岡如陵。",
			"公車千乘、朱英綠縢、二矛重弓。公徒三萬、貝冑朱綅。烝徒增增、戎狄是膺。荊舒是懲、則莫我敢承。俾爾昌而熾、俾爾壽而富、黃髮台背、壽胥與試。俾爾昌而大、俾爾耆而艾、萬有千歲、眉壽無有害。",
			"泰山巖巖、魯邦所詹。奄有龜蒙、遂荒大東。至于海邦、淮夷來同。莫不率從、魯侯之功。",
			"保有鳧繹、遂荒徐宅。至于海邦、淮夷蠻貊。及彼南夷、莫不率從。莫敢不諾、魯侯是若。",
			"天錫公純嘏、眉壽保魯。居常與許、復周公之宇。魯侯燕喜、令妻壽母。宜大夫庶士、邦國是有。既多受祉、黃髮兒齒。",
			"徂來之松、新甫之柏。是斷是度、是尋是尺。松桷有舄、路寢孔碩。新廟奕奕、奚斯所作。孔曼且碩、萬民是若。"
		],
		"Simplified":[
			"閟宫有侐、实实枚枚。赫赫姜嫄、其德不回。上帝是依、无灾无害。弥月不迟、是生后稷、降之百福。黍稷重穋、稙稺菽麦。奄有下国、俾民稼穑、有稷有黍、有稻有秬。奄有下土、缵禹之绪。",
			"后稷之孙、实维大王。居岐之阳、实始翦商。至于文武、缵大王之绪。致天之届、于牧之野。无贰无虞、上帝临女。敦商之旅、克咸厥功。王曰叔父、建尔元子、俾侯于鲁。大启尔宇、为周室辅。",
			"乃命鲁公、俾侯于东。锡之山川、土田附庸。周公之孙、庄公之子。龙旗承祀、六辔耳耳。春秋匪解、享祀不忒。皇皇后帝、皇祖后稷。享以騂牺、是飨是宜。降福既多、周公皇祖、亦其福女。",
			"秋而载尝、夏而楅衡。白牡騂刚、牺尊将将。毛炰胾羹、笾豆大房。万舞洋洋、孝孙有庆。俾尔炽而昌、俾尔寿而臧。保彼东方、鲁邦是常。不亏不崩、不震不腾。三寿作朋、如冈如陵。",
			"公车千乘、朱英绿縢、二矛重弓。公徒三万、贝胄朱綅。烝徒增增、戎狄是膺。荆舒是惩、则莫我敢承。俾尔昌而炽、俾尔寿而富、黄发台背、寿胥与试。俾尔昌而大、俾尔耆而艾、万有千岁、眉寿无有害。",
			"泰山岩岩、鲁邦所詹。奄有龟蒙、遂荒大东。至于海邦、淮夷来同。莫不率从、鲁侯之功。",
			"保有凫绎、遂荒徐宅。至于海邦、淮夷蛮貊。及彼南夷、莫不率从。莫敢不诺、鲁侯是若。",
			"天锡公纯嘏、眉寿保鲁。居常与许、复周公之宇。鲁侯燕喜、令妻寿母。宜大夫庶士、邦国是有。既多受祉、黄发儿齿。",
			"徂来之松、新甫之柏。是断是度、是寻是尺。松桷有舄、路寝孔硕。新庙奕奕、奚斯所作。孔曼且硕、万民是若。"
		]
	},
	{
		"Chapter":"詩經|頌|商頌|那",
		"Traditional":[
			"猗與那與、置我鞉鼓。奏鼓簡簡、衎我烈祖。湯孫奏假、綏我思成。鞉鼓淵淵、嘒嘒管聲。既和且平、依我磬聲。於赫湯孫、穆穆厥聲。庸鼓有斁、萬舞有奕。我有嘉客、亦不夷懌。自古在昔、先民有作。溫恭朝夕、執事有恪。顧予烝嘗、湯孫之將。"
		],
		"Simplified":[
			"猗与那与、置我鞉鼓。奏鼓简简、衎我烈祖。汤孙奏假、绥我思成。鞉鼓渊渊、嘒嘒管声。既和且平、依我磬声。于赫汤孙、穆穆厥声。庸鼓有斁、万舞有奕。我有嘉客、亦不夷怿。自古在昔、先民有作。温恭朝夕、执事有恪。顾予烝尝、汤孙之将。"
		]
	},
	{
		"Chapter":"詩經|頌|商頌|烈祖",
		"Traditional":[
			"嗟嗟烈祖、有秩斯祜。申錫無疆、及爾斯所。既載清酤、賚我思成。亦有和羹、既戒既平。鬷假無言、時靡有爭。綏我眉壽、黃耇無疆。約軧錯衡、八鸞鶬鶬。以假以享、我受命溥將。自天降康、豐年穰穰。來假來饗、降福無疆。顧予烝嘗、湯孫之將。"
		],
		"Simplified":[
			"嗟嗟烈祖、有秩斯祜。申锡无疆、及尔斯所。既载清酤、赉我思成。亦有和羹、既戒既平。鬷假无言、时靡有争。绥我眉寿、黄耇无疆。约軧错衡、八鸾鶬鶬。以假以享、我受命溥将。自天降康、丰年穰穰。来假来飨、降福无疆。顾予烝尝、汤孙之将。"
		]
	},
	{
		"Chapter":"詩經|頌|商頌|玄鳥",
		"Traditional":[
			"天命玄鳥、降而生商、宅殷土芒芒。古帝命武湯、正域彼四方。方命厥后、奄有九有。商之先后、受命不殆、在武丁孫子。武丁孫子、武王靡不勝。龍旂十乘、大糦是承。邦畿千里、維民所止、肇域彼四海。四海來假、來假祁祁、景員維河。殷受命咸宜、百祿是何。"
		],
		"Simplified":[
			"天命玄鸟、降而生商、宅殷土芒芒。古帝命武汤、正域彼四方。方命厥后、奄有九有。商之先后、受命不殆、在武丁孙子。武丁孙子、武王靡不胜。龙旗十乘、大糦是承。邦畿千里、维民所止、肇域彼四海。四海来假、来假祁祁、景员维河。殷受命咸宜、百禄是何。"
		]
	},
	{
		"Chapter":"詩經|頌|商頌|長發",
		"Traditional":[
			"濬哲維商、長發其祥。洪水芒芒、禹敷下土方、外大國是疆。幅隕既長、有娀方將、帝立子生商。",
			"玄王桓撥、受小國是達、受大國是達。率履不越、遂視既發。相土烈烈、海外有截。",
			"帝命不違、至于湯齊。湯降不遲、聖敬日躋。昭假遲遲、上帝是祗、帝命式于九圍。",
			"受小球大球、為下國綴旒。何天之休、不競不絿、不剛不柔、敷政優優、百祿是遒。",
			"受小共大共、為下國駿厖。何天之龍、敷奏其勇、不震不動、不戁不竦、百祿是總。",
			"武王載旆、有虔秉鉞。如火烈烈、則莫我敢曷。苞有三蘗、莫遂莫達、九有有截。韋顧既伐、昆吾夏桀。",
			"昔在中葉、有震且業。允也天子、降予卿士、實維阿衡、實左右商王。"
		],
		"Simplified":[
			"浚哲维商、长发其祥。洪水芒芒、禹敷下土方、外大国是疆。幅陨既长、有娀方将、帝立子生商。",
			"玄王桓拨、受小国是达、受大国是达。率履不越、遂视既发。相土烈烈、海外有截。",
			"帝命不违、至于汤齐。汤降不迟、圣敬日跻。昭假迟迟、上帝是祗、帝命式于九围。",
			"受小球大球、为下国缀旒。何天之休、不竞不絿、不刚不柔、敷政优优、百禄是遒。",
			"受小共大共、为下国骏厖。何天之龙、敷奏其勇、不震不动、不戁不竦、百禄是总。",
			"武王载旆、有虔秉钺。如火烈烈、则莫我敢曷。苞有三蘖、莫遂莫达、九有有截。韦顾既伐、昆吾夏桀。",
			"昔在中叶、有震且业。允也天子、降予卿士、实维阿衡、实左右商王。"
		]
	},
	{
		"Chapter":"詩經|頌|商頌|殷武",
		"Traditional":[
			"撻彼殷武、奮伐荊楚。冞入其阻、裒荊之旅。有截有所、湯孫之緒。",
			"維女荊楚、居國南鄉。昔有成湯、自彼氐羌、莫敢不來享、莫敢不來王、曰商是常。",
			"天命多辟、設都于禹之績。歲事來辟、勿予禍適、稼穡匪解。",
			"天命降監、下民有嚴。不僭不濫、不敢怠遑。命于下國、封建厥福。",
			"商邑翼翼、四方之極。赫赫厥聲、濯濯厥靈。壽考且寧、以保我後生。",
			"陟彼景山、松柏丸丸。是斷是遷、方斲是虔。松桷有梴、旅楹有閑、寢成孔安。"
		],
		"Simplified":[
			"挞彼殷武、奋伐荆楚。冞入其阻、裒荆之旅。有截有所、汤孙之绪。",
			"维女荆楚、居国南乡。昔有成汤、自彼氐羌、莫敢不来享、莫敢不来王、曰商是常。",
			"天命多辟、设都于禹之绩。岁事来辟、勿予祸适、稼穑匪解。",
			"天命降监、下民有严。不僭不滥、不敢怠遑。命于下国、封建厥福。",
			"商邑翼翼、四方之极。赫赫厥声、濯濯厥灵。寿考且宁、以保我后生。",
			"陟彼景山、松柏丸丸。是断是迁、方斫是虔。松桷有梴、旅楹有闲、寝成孔安。"
		]
	}
]